การตัดสินใจของที่ประชุมระดับรัฐมนตรีขององค์การประเทศผู้ส่งออกน้ำมัน(โอเปก)เมื่อวันพฤหัสบดี(28) ที่จะคงเพดานการผลิตน้ำมันดิบไว้ในระดับเดิม 
ทั้งที่ปัจจุบันปริมาณสินค้าโภคภัณฑ์ชนิดนี้อยู่ในสภาพล้นตลาดโลก เป็นการสะท้อนถึงความมั่นใจของโอเปก 
ที่เชื่อว่าอุปสงค์ความต้องการใช้น้ำมันจะทะยานสูงขึ้นในช่วงต่อไปของปีนี้ ทั้งนี้ตามความเห็นของบรรดานักวิเคราะห์ 
ทางด้านราคาน้ำมันในตลาดโลกวานนี้(29) ปรากฏว่าทะยานทะลุหลัก 66 ดอลลาร์ต่อบาร์เรล เป็นการสร้างสถิติใหม่ราคาสูงสุดในรอบ 6 เดือน

เดวิด เคิร์ช นักวิเคราะห์จาก พีเอฟซี เอนเนอร์ยี ให้ทัศนะว่า สมาชิกส่วนใหญ่ของโอเปกเชื่อว่าภาวะเศรษฐกิจโลกทรุดตัวรอบนี้ได้ผ่านพ้นจุดต่ำสุดมาแล้ว 
และกำลังเริ่มฟื้นตัวขึ้นอย่างช้า ๆ การตัดสินใจของที่ประชุมโอเปกเมื่อวันพฤหัสบดี จึงตั้งอยู่บนพื้นฐานของการมองโลกในแง่ดี มองว่ามีน้ำอยู่ครึ่งแก้ว 
แทนที่จะมองว่าน้ำเหลือเพียงครึ่งแก้วเหมือนเช่นในการประชุมครั้งสุดท้ายเมื่อเดือนมีนาคม

เดือนพฤษภาคมนี้ สำนักงานพลังงานระหว่างประเทศ หรือ ไออีเอ ได้ประกาศปรับลดตัวเลขคาดการณ์อุปสงค์น้ำมันในตลาดต่อเนื่องเป็นเดือนที่ 9 ติดต่อกัน 
โดยคาดการณ์ด้วยว่า ความต้องการใช้น้ำมันในปีนี้จะตกลงสู่ระดับต่ำสุดนับตั้งแต่ปี 1981 เป็นต้นมา

พิจารณาจากปัจจัยพื้นฐานแล้ว ตลาดน้ำมันในขณะนี้กล่าวได้ว่ามีความเสี่ยงค่อนข้างสูง โดยเฉพาะเมื่อดูจากตัวเลขปริมาณน้ำมันสำรอง
ทั้งที่อยู่ในคลังสำรองบนชายฝั่งและในคลังสำรองชั่วคราวกลางทะเล เหตุผลสำคัญประการหนึ่งที่ทำให้โอเปกตัดสินใจคงปริมาณการผลิตไว้ในระดับเดิม 
น่าจะเป็นเพราะสมาชิกส่วนใหญ่พึงพอใจกับระดับราคาน้ำมันดิบในตลาดที่เพิ่มขึ้นเกือบ 2 เท่าตัวเมื่อเทียบกับระดับต่ำสุดเมื่อเดือนธันวาคม

สำหรับราคาน้ำมันดิบชนิดไลต์สวีตครูดของสหรัฐฯ ซึ่งซื้อขายกันผ่านระบบอิเล็กทรอนิกส์ ได้ไต่ขึ้นไป 1 ดอลลาร์ 
อยู่ที่ 66.08 ดอลลาร์ต่อบาร์เรล เมื่อเวลา 11.22 น.จีเอ็มทีวานนี้ (ตรงกับ 18.22 น.เวลาเมืองไทย) นับเป็นระดับสูงสุดตั้งแต่ต้นเดือนพฤศจิกายนปีที่แล้ว

หนังระทึกขวัญที่สร้างจากนิยายของ Dan Brown เรื่อง Angels and Demons มีฉากที่ตัวละครจะถล่มทำลายนครวาติกัน 
ด้วยปฏิสสารที่ลักลอบขโมยมาจากห้องทดลองฟิสิกส์อนุภาค CERN ของยุโรป ซึ่งเป็นเครื่องเร่งความเร็วอนุภาคที่ใหญ่ที่สุดในโลก

นักวิทยาศาสตร์เกรงว่า สาธารณชนจะหลงเข้าใจผิดว่าปฏิสสารจะกลายเป็นระเบิดทำลายล้างโลก เหมือนอย่างที่โจษขานกันทางอินเทอร์เน็ต 
จึงรีบตั้งโต๊ะแจกแจงความจริงเกี่ยวกับห้องทดลองแห่งนี้ว่า มีเป้าหมายเพื่อไขปริศนาเกี่ยวกับกำเนิดของจักรวาล

"อะตอมปฏิสสารมีอยู่จริง แต่เป็นสิ่งที่สร้างขึ้นได้ยากมากๆ" ผู้อำนวยการของเซิร์น หรือองค์การวิจัยนิวเคลียร์ยุโรป รอล์ฟ-ดีเทอร์ ฮอยเออร์

บอริส เคเซอร์ แห่งศูนย์ทดลองการเร่งความเร็วของอนุภาค เฟอร์มี ในเมืองบาทาเวีย มลรัฐอิลลินอยส์ และประธานแผนกฟิสิกส์อนุภาค สมาคมฟิสิกส์อเมริกัน 
เสริมว่า ปฏิสสารเป็นอนุภาคที่เล็กกว่าอะตอม เป็นภาพสะท้อนของสสาร เมื่ออนุภาคกับปฏิอนุภาคมาเจอกันก็จะทำลายล้างซึ่งกันและกัน 
แล้วมวลของมันจะถูกปล่อยออกมาในรูปของพลังงาน

ลีออน ลีเดอร์แมน ผู้อำนวยการกิตติมศักดิ์ของเฟอร์มีแล็บ เจ้าของโนเบลสาขาฟิสิกส์ปี 1988 บอกว่า เครื่องชนอนุภาคเฮดรอน 
ซึ่งเป็นอุโมงค์ใต้ดินยาว 27 ก.ม.ทอดตัวระหว่างพรมแดนของสวิตเซอร์แลนด์กับฝรั่งเศส จะยืนยันการมีอยู่จริงของฮิกส์โบซอน หรือ "อนุภาคของพระเจ้า" 
และช่วยอธิบายว่าสสารมีมวลได้อย่างไร และอธิบายว่าทำไมปฏิสสารในจักรวาลจึงสูญหายไป

เกิดไฟไหม้โรงพยาบาลแห่งหนึ่งใน จังหวัดบูร์ซา ทางตะวันตกของตุรกี เป็นเหตุให้คนไข้ในหอผู้ป่วยหนัก 8 ราย เสียชีวิตจากการหายใจเอาควันไฟเข้าไป 
และสาเหตุอื่น ๆ นายซาฮาเบตติน ฮาร์ปุตลา ผู้ว่าราชการจังหวัดบูร์ซา ระบุว่า เกิดไฟไหม้เมื่อช่วงเช้าวันอังคารที่โรงพยาบาลเซพเก็ต ยิลมาซ
หลังเกิดเหตุนักผจญเพลิงได้รุดเข้าดับไฟ และเจ้าหน้าที่กู้ภัยได้อพยพผู้ป่วย 44 คนออกมาได้อย่างปลอดภัย แต่มีเสียชีวิต 8 คน เบื้องต้นคาดว่า 
สาเหตุของเพลิงไหม้มาจากไฟฟ้าลัดวงจร

พล.ต.ต.วิบูลย์กล่าวว่า กรณีนี้เมื่อเราตั้งด่านหรือไปเจอรถก็สามารถตรวจสอบได้เลย หรือรถที่มีการเสียค่าปรับก็ตรวจสอบได้ 
ส่วนข้อเสียก็คือเราต้องเสียเงินให้กับทางบริษัท โดยในการทำเซริ์ฟเวอร์เสียค่าใช้จ่ายประมาณ 3 แสนบาท โดยตามข้อมูลที่ใช้เป็นฐานทั่วประเทศ 
ซึ่งบางครั้งเราก็ต้องตรวจสอบด้วยว่า บางครั้งมีการจับแล้ว แต่พนักงานสอบสวนไม่ได้ถอนหมายจับ ในส่วนนี้จึงต้องทำการตรวจสอบอีกครั้งกับทาง สน. 
คาดหวังว่าเมื่อทำแล้วจะจับผู้ต้องหาได้มากขึ้นโดยเฉพาะเรื่องรถหายที่สถิติสูง ซึ่งทดลองมาตั้งแต่วันที่ 15 เมษายนที่ผ่านมา สามารถจับได้ 5 ราย 
ซึ่งข้อมูลนี้เน้นคดีอาญาเป็นหลัก

สำหรับข้อมูลของ บช.ภ.7 ที่ใช้เอสเอ็มเอส ตั้งแต่มีนาคม 2550 สามารถจับผู้ต้องหาคดีต่างๆได้ 1,105 ราย คดีอุกฉกรรจ์ 68 คดี จักรยานยนต์ 88 คัน 
และรถยนต์ 3 คัน ซึ่งนอกจากเอสเอ็มเอสแล้ว ยังมีการนำปฏิทินอาชญากรรม หรือปฏิทินโจร ที่ใช้ได้ผลดีจาก บช.ภ.7 มาใช้ในนครบาลและใช้ได้ผลดีเช่นกัน 
เมื่อปฏิทินถุกแจกจ่ายออกไป สามารถจับกุมผู้ต้องหาตามปฏิทินได้แล้ว 3 ราย และผู้ต้องหาตามปฏิทินที่ถูกจับไปก่อนหน้านี้ถูกอายัดตัวอีก 2 ราย รวม 5 ราย

คนงานพม่ารับจ้างขนเบียร์ล้อมวงนั่งกินข้าวกัน ขณะที่อีกคนด้วยความหิวจัดมาถึงไม่พูดพร่ำทำเพลงซัดไปหลายจานจนกับข้าวเกือบหมด คนที่กินอยู่ก่อนออกอาการโมโหหิว 
เข้ามาต่อว่าก่อนคว้าอีโต้ฟันปากจนแหว่ง ต้องวิ่งหนีตายให้เพื่อนบ้านช่วยกันหามส่งโรงพยาบาล ขณะที่เพื่อนคนงานอีกคนสุดซวยพยายามเข้ามาห้าม 
กลับถูกมือมีดใช้อีโต้ปาดคอหลอดลมขาดดับสยอง ส่วนมือมีดเกิดอาการคลุ้มคลั่งก่อนตัดสินใจปาดคอตัวเองปลิดชีพตายตาม

ที่เกิดเหตุเป็นตึกแถว 4 ชั้น 2 คูหา บริเวณชั้นที่ 4 หน้าห้องนอนพบศพนายเวง อายุ 30 ปี นอนเสียชีวิตในสภาพมีบาดแผลถูกอาวุธมีดปาดที่ลำคอจนเกือบขาด 
ห่างกันเล็กน้อยมีศพนายไนย์ อายุ 35 ปี นอนเสียชีวิตโดยที่หน้าอกมีบาดแผลถูกแทงด้วยมีดทำครัวและที่ลำคอยังถูกมีดปาดจนลึกเห็นกระดูก 
ในมือยังกำมีดไว้แน่น ส่วนที่ปลายเท้ายังพบมีดอีโต้ตกอยู่ 1 เล่ม ส่วนภายในห้องนอนพบชามข้าว สำรับกับข้าวแตกกระจายเกลื่อนห้อง 
นอกจากนี้ยังมีคนเจ็บนอนพักรักษาตัวอยู่ที่ รพ.บางบัวทอง ทราบชื่อคือนายโท ไม่ทราบนามสกุล มีบาดแผลถูกฟันที่ปากจนแหว่ง

ขณะที่นายโทเองก็ตกใจสุดขีดรีบวิ่งหนีลงมาข้างล่างโดยมีชาวบ้านช่วยพาตัวส่ง รพ.บางบัวทอง เป็นเวลาเดียวกันกับที่ทางเจ้าหน้าที่ตำรวจเดินทางมาถึง 
นายไนย์มือมีดจึงเกิดอาการคลั่งอย่างหนักตะโกนส่งเสียงอ้อแอ้เป็นภาษาไทยแบบฟังไม่ชัดว่าไม่ให้เจ้าหน้าที่ตำรวจขึ้นมาโดยที่ในมือยังถือมีดทำครัวอีกเล่ม 
หลังจากเสียงเงียบไปราว 10 นาที เจ้าหน้าที่จึงกรูกันขึ้นไปยังชั้นบนก็พบว่านายไนย์มือมีดที่ฆ่าเพื่อนและทำร้ายเพื่อนชาวพม่าได้ใช้อาวุธมีดสังหารตัวเองตายตามไปอีกเป็นศพที่ 2 
เบื้องต้นได้มอบศพให้มูลนิธินำส่งสถาบันนิติวิทยาศาสตร์เพื่อดำเนินการต่อไป

กับความคืบหน้าโครงการให้บริการโทรศัพท์เคลื่อนที่ 3 จี ขณะนี้บอร์ดได้ แต่งตั้งให้นายวรุธ สุวกร กรรมการผู้จัดการใหญ่ บมจ.ทีโอที 
เป็นประธานกรรมการบริหารโครงการเตรียมความพร้อมในการทำธุรกิจ

ทั้งนี้ทีโอทีมีสัญญาอัพเกรดสถานีฐาน 500 แห่งในกรุงเทพฯ เดิมที่บริษัทเอซีที โมบาย ทำไว้กับกลุ่มกิจการร่วมค้าซีเมนส์-อีริคสันจึงช่วยย่นระยะเวลาติดตั้งสถานีฐานได้ 
มั่นใจว่าในสิ้นปี คนไทยจะได้ใช้ 3 จีของทีโอทีแน่นอน แต่ต้องยอมรับก่อนว่าหากทีโอทีลงทุน 3 จีแล้ว ในปีแรกจะขาดทุนมากขึ้น ต้องถึงปีที่ 3-4 จึงจะเริ่มมีกำไร

แหล่งข่าวจาก บมจ.ทีโอทีกล่าวว่า การอัพเกรดสถานีฐานเป็นสัญญาเดิมที่บริษัท เอซีที โมบาย ได้ทำไว้กับกลุ่มกิจการร่วมค้าซีเมนส์-อีริคสัน-มิตซุย 
ตั้งแต่ 28 ก.ย.2547 เพื่อปรับปรุงโครงข่ายเป็น 3G 500 สถานี มูลค่าโครงการ 1,400 ล้านบาท

นอกจากนี้ บอร์ดทีโอทียังได้อนุมัติจ้างเหมาติดตั้งอุปกรณ์ทริปเปิลเพลย์ซีเล็กชั่นเกตเวย์ (จีเอสจี) เพื่อกระจายการให้บริการบรอดแบนด์ มูลค่า 309 ล้านบาท 
กับบริษัท ฟาร์ติมา อาร์ดีดีเอส จำกัด และอนุมัติต่อสัญญาเช่าโครงข่ายบรอดแบนด์กับบริษัท เพชราวุธ จำกัด 
โดยเพชราวุธเสนอราคาค่าเช่าอยู่ที่เดือนละ 26 ล้านบาท ซึ่งบอร์ดได้ให้ฝ่ายบริหารไปเจรจาต่อรองราคาเพิ่มเติม

ขณะที่การประเมินผลงานของนายวรุธ สุวกร กรรมการผู้จัดการใหญ่ ตั้งแต่รับตำแหน่งถึงเดือน ธ.ค.2551 
คณะกรรมการประเมินตามสัญญาจ้างได้ให้คะแนน 82.44% ถือว่าผ่านเกณฑ์ประเมิน

นักวิจัย คปก. ประยุกต์ใช้ซิลเวอร์นาโนเพิ่มประสิทธิภาพตรวจหาสารพิษในแหล่งน้ำ ต้นทุนต่ำ รู้ผลเร็วกว่าเทคนิคทั่วไป 
ตรวจได้แม้พิษปริมาณน้อย สามารถดัดแปลงใช้วิเคราะห์ สารปนเปื้อนอาหารและการแพทย์ได้

ทางด้านราชันชุดขาวซึ่งคว้า 4 ตัวนักเตะใหม่เข้าทีมเพื่อสร้างให้เป็นชุดกาลาคติกอสอีกครั้งหนึ่งซึ่ง 
ประกอบด้วยคริสเตียนโน่ โรนัลโด้,ริคาร์โด กาก้า,ราอูล อัลบิโอลและคาริม เบนเซม่า 
ยังคงเหลือผู้เล่นอีก2 คนที่ทางราชันชุดขาวต้องการนั่นก็คือชาบี อลอนโซจากลิเวอร์พูลและฟรองด์ ริเบรี่ไอ้หน้าบากทีมชาติฝรั่งเศสจากเสือใต้บาเยิร์นมิวนิค
โดยรายหลังนั้น หลุยส์ ฟานกัลล์โค้ชใหญ่ของเสือใต้ชาวดัทช์ได้รับว่าหากเรตอัลมาดริดเสนอค่าตัวมาใน ราคาสูงลิ่ว
ก็ยากที่ฝ่ายเสือใต้จะปฏิเสธเงินมหาศาลได้คงต้องปล่อยตัวออกไป สื่อสเปนยังรายงานด้วยว่าเมื่อได้ตัว 6 ดาวดังมาครบแล้ว
ทางทีมก็จะระบายผู้เล่นส่วนเกินที่ไม่ต้องการออกไปไม่ต่ำ กว่า10คนด้วยกันเพื่อลดภาระค่าใช้จ่าย 
ส่วนเจ้าบุญทุ่มบาร์ซ่านั้นนอกจากต้องการมาสเคราโน่มาเสริมทัพแล้วยังเล็งไป ที่"ไอ้ม้าชนะ"อังเดร อาร์ชาวินกองหน้าเชิงสูงชาวรัสเซียอีกด้วย
โดยจะเสนอซื้อไปยังทีมปืนใหญ่อาร์ เซน่อลในสัปดาห์นี้ นอกจากนั้นสื่อยังรายงานข่าวว่าตัวนักเตะเองก็อยากจะไปร่วมทีมบาร์ซ่าเพราะ 
คิดว่ามีโอกาสจะประสบความสำเร็จได้มากกว่าที่จะอยู่กับทีมปืนใหญ่ อาร์ชาวินนั้นมีอายุ 28 ปีแล้ว
เคยเผยว่าต้องการจะไปเล่นให้เจ้าบุญทุ่มร่วมกับไลโอเนล เมสซี่,เธียรี่ อองรีและแอนเดรส อินเนสต้า

จนถึงขณะนี้เป็นที่แน่ชัดแล้วว่า ฝ่ายการเมืองจะสั่งการให้มีการทบทวนบัญชีแต่งตั้งโยกย้ายข้าราชการตำรวจระดับนายพล 152 ตำแหน่ง
เพื่อรองรับโครงสร้างใหม่ของสำนักงานตำรวจแห่งชาติ (ตร.) ที่ผ่านมติคณะกรรมการข้าราชการตำรวจ

ผู้สื่อข่าวถามว่า การมอบให้ พล.ต.อ.วิเชียร พจน์โพธิ์ศรี ที่ปรึกษา (สบ 10) รักษาราชการแทน ผบ.ตร. (รรท.ผบ.ตร.) ดำเนินการในช่วงนี้ 
ถือว่าผิดหลักการหรือไม่ เพราะ ผบ.ตร.ยังไม่เกษียณอายุราชการ นายอภิสิทธิ์ กล่าวว่า ไม่มีอะไรผิด เพราะมีเรื่องกรอบเวลา 
เนื่องจากโครงสร้างใหม่ของ ตร.เข้าใจว่าจะมีผลบังคับใช้ประมาณกลางเดือนส.ค. ขณะเดียวกันกระบวนการโยกย้ายแต่งตั้งประจำปี 
มีบางตำแหน่งซึ่งระบุไว้ในกฎหมายอยู่แล้วจะต้องดำเนินการภายในเดือนนี้ จึงต้องมีการประชุมทั้งคณะกรรมการตำรวจแห่งชาติ (ก.ต.ช.) 
และ ก.ตร. เพราะตำแหน่ง ผบ.ตร. เป็นเรื่องของ ก.ต.ช.ที่จะต้องพิจารณา

นายสุรชัย ดนัยตั้งตระกูล รักษาการผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า 
หลังจากรัฐบาลเพิ่มทุนให้ 3,000 ล้านบาท ทำให้ บสย.สามารถค้ำประกันสินเชื่อได้ถึง 3 หมื่นล้านบาท อย่างไรก็ตาม 
ในช่วง 6 เดือนแรกของปี บสย.ยังสามารถค้ำประกันสินเชื่อให้กับอุตสาหกรรมขนาดย่อม (เอสเอ็มอี) เพียง 245 ล้านบาทเท่านั้น 
โดยอนุมัติโครงการสูงสุดคือ ธนาคารกรุงเทพ 147 ล้านบาท ธนาคารกรุงไทย 48 ล้านบาท และธนาคารนครหลวงไทย 27 ล้านบาทเท่านั้น

นายสุรชัยกล่าวต่อว่า นอกจากนี้ บสย.ได้ร่วมมือกับธนาคารแห่งประเทศไทย (ธปท.) จัดงานตลาดนัดเงินกู้ "กู้อย่างไรให้ได้เงิน" 
เพื่อทำความเข้าใจกับผู้ประกอบการรายย่อยทั่วประเทศให้สามารถเข้าถึงแหล่งเงินกู้ได้ โดยจะเริ่มที่ 9 จังหวัดภาคอีสานในระหว่างวันที่ 10-26 มิถุนายนนี้ 
หลังจากนั้นจึงจะกระจายไปทั่วทุกภาคในประเทศ โดยคาดว่าโครงการดังกล่าวจะทำให้ บสย.ค้ำประกันสินเชื่อได้ถึง 2.7 หมื่นล้านบาทในสิ้นปีนี้

นางพรทิวา นาคาศัย รัฐมนตรีว่าการกระทรวงพาณิชย์ เปิดเผยว่า กระทรวงพาณิชย์ จะจัดงาน ฟ้าสดใส คนไทยยิ้มได้ ครั้งที่ 2 ระหว่างวันที่ 11-17 มิ.ย.นี้ 
ที่อิมแพค เมืองทองธานี นำสินค้าธงฟ้า สินค้าส่งออก สินค้าโอทอป จำหน่ายราคาถูก พร้อมจัดโครงการสร้างงานสร้างอาชีพผ่านธุรกิจแฟรนไชส์ 
และให้สถาบันการเงินของรัฐ 7 แห่ง ปล่อยสินเชื่อดอกเบี้ยถูกแก่ประชาชนนำไปลงทุนประกอบอาชีพ และใช้จ่ายอุปโภคบริโภค 
โดยงานนี้จะช่วยแก้ปัญหาลดค่าครองชีพ การสร้างงาน และขับเคลื่อนเศรษฐกิจให้ขยายตัวได้ และคาดว่า ใน 7 วัน 
จะมีเงินสะพัดกว่าหมื่นล้านบาท มีผู้เข้าร่วมงานไม่ต่ำกว่า 1.5 ล้านคน

“การจัดงานครั้งแรกประสบความสำเร็จอย่างมาก มีผู้เข้าร่วมงาน 1 ล้านคน และมียอดซื้อสินค้า 900 ล้านบาท ทำให้ นายอภิสิทธิ์ เวชชีวะ นายกรัฐมนตรี 
มอบนโยบายให้กระทรวงพาณิชย์จัดงานเพิ่ม ซึ่งครั้งที่สองคาดว่าจะได้รับความสนใจมากกว่าเดิม มียอดซื้อขายสินค้าเกิน 1,000 ล้านบาท” นางพรทิวา กล่าว

ยานโซยุซ (Soyuz) ของรัสเซียทะยานฟ้าจากฐานปล่อยจรวดไบโคนัวร์ในคาซัคสถาน เมื่อเวลา 17.34 น. ตามเวลาประเทศไทย 
โดยรายงานของสเปซไฟลท์นาว มุ่งหน้าสู่สถานีอวกาศนานาชาติ (International Space Station: ISS) เพื่อนำนักบินอวกาศ 3 คน คือ 
แฟรงก์ เดอ ไวนน์ (Frank De Winne) จากเบลเยียม โรเบิร์ต เธิร์สก (Robert Thirsk) จากแคนาดา และ โรมัน โรมาเนนโก (Roman Romanenko) จากรัสเซีย 
ขึ้นไปประจำบนสถานีอวกาศ โดยยานจะเชื่อมต่อกับสถานีอวกาศศุกร์นี้

จุดที่ 8 เวลาประมาณ 09.20 น. เจ้าหน้าที่ตำรวจ สภ.เมืองยะลา ได้รับแจ้งจากพนักงานห้างซุปเปอร์ดีพาร์ทเม้นท์สโตร์ ยะลา ว่า 
ได้ยินเสียงคล้ายระเบิดดังขึ้นที่บริเวณชั้น 2 ของห้าง หลังได้รับแจ้งแล้ว กำลังเจ้าหน้าที่ตำรวจ ทหาร ฝ่ายปกครอง และชุดศรศึก-ศรชัย (EOD ARMY) 
จึงรีบเดินทางเข้าตรวจสอบที่เกิดเหตุ จากการตรวจสอบที่เกิดเหตุพบว่าที่บริเวณชั้น 2 ซึ่งเป็นชั้นขายเสื้อผ้า พบว่ามีข้าวของกระจุยกระจายตกเต็มพื้นจากแรงระเบิด

