"เงี้ยว" เป็นชนเผ่าไทชนเผ่าหนึ่งอาศัยอยู่ตามพื้นที่สูงบนเขา บางส่วนย้ายรกรากมาตั้งถิ่นฐานทางภาคตะวันออกของพม่า ดินแดนทางใต้มีพื้นที่ติดต่อกับล้านนาของไทย ปี 2428 อังกฤษเข้ายึดพม่าและรวมเอาดินแดนเงี้ยวไว้กับอินเดีย ตามประวัติศาสตร์เงี้ยวจึงถูกควบคุมโดยชาติใหญ่ๆ ไม่ว่าจะเป็น จีน พม่า หรืออังกฤษ//

(9พ.ค.) เวลา 15.00 น. พ.ต.อ.นิตินัย หลังยาหน่าย ผกก.สภ.ระแงะ พ.ท.ธนิต แสงจันทร์ รอง.ผบ.ฉก. 38 นำกำลังตำรวจภูธร ระแงะ พร้อมเจ้าหน้าที่ทหารชุดเฉพาะกิจนราธิวาสที่ 38 และชุดเก็บกู้ทำลายวัตถุระเบิดของหน่วยปฏิบัติการพิเศษ จ.นราธิวาส เข้าตรวจวัตถุต้องสงสัย ถูกฝังไว้ที่ริมถนนบ้านบาโงกูโบ หมู่ 6 ต.บองอ อ.ระแงะ จ.นราธิวาส//

ครม.ไฟเขียวคลังกู้เวิลด์แบงก์เงิน 1 พันล้านดอลลาร์ ใช้ฟื้นฟูเศรษฐกิจ เตรียมเสนอร่างสัญญาเงินกู้เข้าสภาเร็วๆ นี้ พร้อมอนุมัติ ร.ฟ.ท.ต่ออายุสัญญากู้เงิน 800 ล้านบาท ใช้เป็นเงินทุนหมุนเวียน หลังจากคาดว่าปี 2552 ขาดทุนสูง 1.1 หมื่นล้านบาท//

นายวัชระ กรรณิการ์ รองโฆษกประจำสำนักนายกรัฐมนตรี แถลงผลการประชุม ครม.วานนี้ (13 พ.ค.) ว่า ที่ประชุมอนุมัติให้กระทรวงการคลังกู้เงินจากธนาคารโลก 1,000 ล้านดอลลาร์สหรัฐ เพื่อใช้ในการฟื้นฟูเศรษฐกิจและพัฒนาโครงสร้างพื้นฐาน เพื่อเพิ่มขีดความสามารถแข่งขันประเทศในระยะยาว หลังจากได้เคยอนุมัติในหลักการให้กู้เงินจาก ธนาคารโลก ธนาคารพัฒนาเอเชีย หรือ เอดีบี และ องค์กรความร่วมมือระหว่างประเทศของญี่ปุ่น หรือ ไจก้า วงเงิน 2,000 ล้านดอลลาร์สหรัฐ หรือประมาณ 72,000 ล้านบาท หลังจากนี้ให้นำร่างสัญญาเงินกู้และเอกสารที่เกี่ยวข้อง ภายใต้โครงการ Public Sector Reform Development Policy Loan (PSRDPL) เสนอสภาขอความเห็นชอบต่อไป//

ทั้งนี้เงินกู้ดังกล่าว กระทรวงการคลังจะกู้เป็นสกุลเงินดอลลาร์สหรัฐ อัตราดอกเบี้ยลอยตัวเฉลี่ย 15 ปี ที่ 3.55% ระยะเวลาเบิกจ่ายเงินกู้ภายในวันที่ 1 ส.ค. 2553 หรือขยายเวลาออกไปได้ตามความจำเป็น รวมเวลา 20 ปี ปลอดดอกเบี้ย 8 ปี ชำระคืนต้นเงินกู้ 24 งวด หรือกำหนดชำระปีละ 2 ครั้ง ส่วนการคำนวณอัตราดอกเบี้ยให้คำนวณตามต้นทุนการกู้ยืมเงินของธนาคารโลกบวกอัตราค่าธรรมเนียมต่างๆ โดยธนาคารโลกจะมีการปรับอัตราดอกเบี้ยทุก 6 เดือน//

รายงานข่าวระบุว่า ครม. เมื่อวันที่ 3 ก.พ. 2552 เห็นชอบหลักการการกู้เงินเพื่อฟื้นฟูเศรษฐกิจและพัฒนาโครงสร้างพื้นฐาน วงเงิน 2,000 ล้านดอลลาร์สหรัฐ โดยจะกู้เงินจาก 3 แหล่ง ได้แก่ ธนาคารโลก 1,000 ล้านดอลลาร์สหรัฐ ธนาคารพัฒนาเอเชีย หรือ เอดีบี 500 ล้านดอลลาร์สหรัฐ และ องค์การความร่วมมือระหว่างประเทศของญี่ปุ่น วงเงิน 500 ล้านดอลลาร์สหรัฐ ต่อมาในการประชุมร่วมกันของรัฐสภาเมื่อวันที่ 24 มี.ค. 2552 รัฐสภาได้ให้ความเห็นชอบกรอบการเจรจากู้เงินเพื่อฟื้นฟูเศรษฐกิจและพัฒนาโครงสร้างพื้นฐานแล้ว//

คิมจองอุน บุตรชายคนที่สามของคิมจองอิล ผู้นำเกาหลีเหนือที่ได้รับการแต่งตั้งให้เป็นทายาททางการเมืองของผู้เป็นพ่อ เดินทางเยือนจีนอย่างลับๆ เมื่อวันที่ 10 มิ.ย. ที่ผ่านมา โดยเข้าพบประธานาธิบดี หูจิ่นเทา และผู้นำระดับสูงคนอื่นๆ ของจีน ในฐานะว่าที่ผู้นำคนใหม่//

หนังสือพิมพ์อาซาฮี ชิมบุน ของญี่ปุ่นรายงานว่า เจ้าหน้าที่ของเกาหลีเหนือผู้หนึ่งได้กล่าวกับฝ่ายจีนว่า คิมจองอุน วัย 26 ปี ได้รับการแต่งตั้งอย่างไม่เป็นทางการให้รับสืบทอดอำนาจต่อจากผู้เป็นพ่อ ทั้งยังดำรงตำแหน่งระดับสูงในพรรคแรงงานเกาหลีเหนือ ที่ผูกขาดการบริหารประเทศทั้งหมด//

ขณะที่ คิมจองอุน ร้องขอให้จีนช่วยเหลือเกาหลีเหนือด้าน พลังงานและอาหาร ในฐานะที่จีนเป็นพันธมิตรที่ให้ความช่วยเหลือแก่เกาหลีเหนือมาโดยตลอด//

ด้านกระทรวงการต่างประเทศ และกระทรวงการรวมชาติของเกาหลีใต้ ไม่อาจยืนยันรายงานข่าวของสื่อญี่ปุ่นครั้งนี้ได้ ขณะที่ โกยูฮวาน ศาสตราจารย์ด้านเกาหลีเหนือ กล่าวว่า หากข่าวดังกล่าวได้รับ การยืนยัน เท่ากับว่าคิมจองอุนได้รับการแต่งตั้งอย่างเป็นทางการแล้ว//

นายสำราญ รักชาติ อธิบดีกรมทรัพยากรทางทะเลและชายฝั่ง เปิดเผยว่า ได้รับรายงานจากศูนย์วิจัยทรัพยากรทางทะเลและชายฝั่งอ่าวไทยตอนล่าง สถาบันวิจัยและพัฒนาทรัพยากรทางทะเล ชายฝั่งทะเล และป่าชายเลน ถึงการดำเนินการป้องกันและเฝ้าระวังโลมาอิรวดีในบริเวณทะเลสาปสงขลาว่า ปี 2551 ที่ผ่านมา ปลาโลมาอิรวดีในทะเลสาปสงขลาลดจำนวนลงอย่างมาก โดยพบว่า มีการตายลงกว่าครึ่งหนึ่งของจำนวนโลมาอิรวดีที่มีเหลืออยู่ทั้งหมดราว 30 ตัว ซึ่งสาเหตุหลักมาจากการใช้อวนปลาบึกของชาวประมงในพื้นที่มากขึ้น จึงเกรงว่าจะส่งผลกระทบต่อฝูงโลมาอิรวดีที่อยู่ในทะเลสาปสงขลาจะต้องพบกับ ภาวะวิกฤติในอนาคตอันใกล้นี้ จึงสั่งการให้มีการเฝ้าระวังและติดตามดูแลอย่างต่อเนื่อง//

ด้าน นายสุพจน์ จันทราภรณ์ศิลป์ ผู้อำนวยการศูนย์วิจัยทรัพยากรทางทะเลและชายฝั่งอ่าวไทยตอนล่าง เผยว่า จากการเฝ้าติดตามโลมาอิรวดีในทะเลสาบสงขลาระหว่างเดือนตุลาคม 2551-มกราคม 2552 ที่ผ่านมา ยังพบการตายของโลมาอิรวดีในพื้นที่อย่างต่อเนื่อง โดยพบว่า มีโลมาอิรวดีตายไปแล้วถึง 4 ตัว ซึ่งเมื่อเมื่อเทียบกับช่วงเดียวกันของปีที่แล้ว ยังถือว่าน้อยมาก แต่หากเกิดเหตุการณ์เช่นนี้ต่อไป อาจจะส่งผลให้โลมาอิรวดีในทะเลสาบสงขลาสูญพันธุ์อย่างแน่นอน//

สำหรับแนวทางการจัดการนั้น ในเบื้องต้นทางศูนย์ฯได้นำทุ่นกันพื้นที่ราว 100 ตารางกิโลเมตร ในทะเลสาบสงขลา จ.พัทลุง ซึ่งเป็นที่อยู่อาศัยของโลมาอิรวดี เพื่อให้ชาวประมงระมัดระวังการทำประมงในบริเวณดังกล่าวมากขึ้น และป้องกันอวนปลาบึกของชาวประมง พร้อมประกาศให้พื้นที่ดังกล่าวเป็นพื้นที่อนุรักษ์โลมาอิรวดี ในขณะเดียวกันยังได้ร่วมมือกับหน่วยงานที่เกี่ยวข้องออกตรวจตราพื้นที่ดัง กล่าวเพื่อเฝ้าระวังการใช้เครื่องมือประมงผิดประเภทด้วย//

นายพุฒิพงศ์ ปุณณกันต์ รองโฆษกประจำสำนักนายกรัฐมนตรี กล่าวว่า คณะรัฐมนตรีเห็นชอบแต่งตั้งโยกย้ายข้าราชการพลเรือนสามัญ สังกัดกระทรวงการต่างประเทศ ให้ดำรงตำแหน่งประเภทบริหารระดับสูงจำนวน 15 ราย อาทิ นายดอน ปรมัตถ์วินัย เอกอัครราชทูตผู้แทนถาวรแห่งประเทศไทยประจำสหประชาชาติ ณ นครนิวยอร์ค ดำรงตำแหน่งเอกอัครราชทูต ณ กรุงวอชิงตัน สหรัฐอเมริกา//

สำหรับการแข่งขันนัดอำลาสนามของ ตะวัน ศรีปาน จะขายบัตรเข้าชมราคา 100 และ 200 บาท ซึ่งสมาคมฟุตบอลแห่งประเทศไทย จะมอบเงินทั้งหมด (ไม่หักค่าใช้จ่าย) ให้กับตะวัน.//

พล.ต.สนั่น ขจรประศาสน์ รองนายกรัฐมนตรี เป็นประธานมอบรางวัลการจัดงานวันนักกีฬายอดเยี่ยม ประจำปี 2551 ของสมาคมผู้สื่อข่าวกีฬาแห่งประเทศไทย ที่โรงแรมอิมพีเรียล ควีนส์ปาร์ค เมื่อวันที่ 27 พ.ค. โดยมีบุคคลในวงการกีฬาร่วมเป็นสักขีพยาน อาทิ พล.อ.ยุทธศักดิ์ ศศิประภา ประธานคณะกรรมการโอลิมปิคแห่งประเทศไทย, นายธนา ไชยประสิทธิ์ หัวหน้าคณะนักกีฬาไทย, นายสมบัติ คุรุพันธ์ ผู้อำนวยการสำนักงานพัฒนาการกีฬาและนันทนาการ, นายกนกพันธุ์ จุลเกษม ผู้ว่าการการกีฬาแห่งประเทศไทย, นายสมพงษ์ ชาตะวิถี อธิการบดีสถาบันการพลศึกษา, นายพิมล ศรีวิกรม์ ประธานคณะกรรมการจัดงานฯ, นายถิรชัย วุฒิธรรม ประธานพิจารณาคัดเลือกรางวัลฯ นายศิวดล ชวลิตปรีชา นายกสมาคมผู้สื่อข่าวกีฬาฯ ซึ่งบรรยากาศภายในงานก็เป็นไปอย่างยิ่งใหญ่ โดยเฉพาะพิธีการแสดงที่จัดโดยทีมงาน “ศุภักษร” ที่จัดได้อย่างอลังการ พร้อมกับมีการถ่ายทอดสดช่อง สทท.//

สำหรับงาน “วันนักกีฬายอดเยี่ยม” มีการมอบรางวัลรวมทั้งสิ้น 21 รางวัล ซึ่งไฮไลต์อยู่ที่รางวัลถ้วยพระราชทาน ทั้ง 4 รางวัล ปรากฏ ว่า นักกีฬาสมัครเล่นชายยอดเยี่ยม ประจำปีนี้ ได้แก่ ร.อ.สมจิตร จงจอหอ นักกีฬามวยสากลสมัครเล่น เจ้าของเหรียญทองโอลิมปิกเกมส์ 2008 ขณะที่ นักกีฬาสมัครเล่นหญิงยอดเยี่ยม ได้แก่ “น้องเก๋” ประภาวดี เจริญรัตนธารากูล นักกีฬายกน้ำหนักหญิง แชมป์เหรียญทองโอลิม ปิกเกมส์ 2008 และนักกีฬาอาชีพยอดเยี่ยม ได้แก่ ประหยัด มากแสง นักกอล์ฟอาชีพ โดยทั้ง 3 รางวัล จะได้ครองถ้วยพระราชทานของพระบาทสมเด็จพระเจ้าอยู่หัว ส่วนนักมวยไทยยอดเยี่ยม ได้แก่ แสนชัย ส.คิงสตาร์ ได้ครองถ้วยพระราชทานของสมเด็จพระบรมโอรสาธิราชฯ สยามมกุฎราชกุมาร//

ส่วนผลการประกาศรางวัลอื่น ๆ มีดังนี้ นักกีฬาเยาวชนชายยอดเยี่ยม ปรัชญา บูรพนาวิบูลย์ (เทควันโด), นักกีฬาเยาวชนหญิงยอดเยี่ยม “น้องสอง” บุตรี เผือดผ่อง (เทควันโด), นักกีฬายุวชนชายยอดเยี่ยม ปีนี้ไม่มีนักกีฬาที่เหมาะสม, นักกีฬายุวชนหญิงยอดเยี่ยม โมรียา จุฑานุกาล (กอล์ฟ), ผู้ฝึกสอนกีฬาสมัครเล่นยอดเยี่ยม จ.ส.อ.กามนิตย์ นารีรักษ์ (มวยสากลสมัครเล่น), ผู้ฝึกสอนกีฬาอาชีพยอดเยี่ยม นายคริสต์มาส วิไลโรจน์ (จักรยานยนต์อาชีพ), ผู้ฝึกสอนกีฬาภูธรดีเด่น นายสุริยันต์ ดรุณนาถ (ว่ายน้ำ จ.เชียงใหม่), สมาคมกีฬายอดเยี่ยม ได้แก่ สมาคมมวยสากลสมัครเล่นแห่งประเทศไทย กับ สมาคมยกน้ำหนักสมัครเล่นแห่งประเทศไทย, สมาคมพัฒนาดีเด่น ได้แก่ สมาคมเทควันโดแห่งประเทศไทย, สมาคมกีฬาจังหวัดดีเด่น ได้แก่ สมาคมกีฬาจังหวัดชลบุรี//

อย่างไรก็ตาม ยอมรับว่าสิ่งที่ยากที่สุดในการบริหารงานที่ไทยคม คือ การรักษาผลประโยชน์ของผู้มีส่วนได้เสียทุกกลุ่มให้มีความสมดุลกันให้มากที่สุด//

สำหรับแนวโน้มผลการดำเนินงานของไทยคมในปีนี้เชื่อว่า จะพลิกกลับมามีกำไรสุทธิได้ หลังจากที่ปีก่อนขาดทุนสุทธิ 713 ล้านบาท โดยปัจจัยที่มีส่วนช่วยเพิ่มรายได้ให้แก่ ไทยคมคือ ธุรกิจดาวเทียมไทยคม 4 (ไอพีสตาร์) ซึ่งมีอัตราการขยายตัวเฉลี่ยปีละ 30% โดยขณะนี้ได้ ติดตั้งสถานีควบคุมเครือข่ายภาคพื้นดิน (เกตเวย์) แล้ว 14 ประเทศ และมีการทำตลาดแล้ว 12 ประเทศ ซึ่งไอพีสตาร์น่าจะถึงจุดคุ้มทุนในปี 2552 นี้แน่นอน//

ปัจจุบัน รายได้หลักไอพีสตาร์ มาจากลูกค้าออสเตรเลีย ไทย นิวซีแลนด์ และญี่ปุ่น ส่วนลูกค้าในอินโดนีเซีย ที่เพิ่งเข้าทำตลาดเมื่อสัปดาห์ที่ผ่านมา เชื่อว่าจะสามารถทำรายได้เข้าบริษัทในเดือนถัดไปทันที ส่วนตลาดลูกค้ารายใหญ่ ประเทศจีน และอินเดีย จะเร่งเจรจาให้จบโดยเร็วที่สุด ขณะที่ลูกค้าหลักในประเทศ ได้แก่ บริษัท ทีโอที จำกัด (มหาชน) ได้มีคำสั่งซื้ออุปกรณ์บอกรับสัญญาณปลายทาง (ยูที) อย่างต่อเนื่องซึ่งคาดว่าคำสั่งซื้อล็อตใหญ่ต้องรอบอร์ดทีโอทีอนุมัติอีกครั้ง สำหรับภาพรวมธุรกิจไทยคม ที่ผ่านมาบริษัทใช้เงินลงทุนสร้างดาวเทียม 5 ดวงรวมกว่า 29,000 ล้านบาท//

เภสัชศาสตร์ ม.สงขลานครินทร์ เตรียมทดสอบสูตรยาใหม่ "ยาอม"ฆ่าเชื้อราในช่องปากชนิด กับผู้ป่วยเอดส์ในวัดพระบาทน้ำพุ ผลจากแล็บชี้ออกฤทธิ์ตรงเป้าหมายกว่ายากิน เพิ่มโอกาสหายให้ผู้ป่วยด้วยค่าใช้จ่ายที่ถูกลง พร้อมเผยแพร่ผลวิจัยบนเวทีวิชาการนานาชาติในเดือนต.ค.ที่ญี่ปุ่น//

ภายหลัง น.ส.ศรัณย์รัชต์ เปิดเผยว่า แม้ นายศุภกฤษฏ์ ออกมาขอโทษตนผ่านสื่อแล้ว แต่ว่าใจจริงนั้น อยากให้มาขอโทษกันต่อหน้ามากกว่า ถ้าบริสุทธิ์ใจ ยอมรับผิดแต่แรก กล่าวขอโทษกันก็จบแล้ว ผู้สื่อข่าวถามว่า หมอกฤษฏ์ ยื่นข้อเสนอเพื่อประนีประนอมแล้ว แต่ทำไมลีเดียไม่รับข้อเสนอ มีอะไรที่รับกันไม่ได้ ลีเดีย กล่าวสั้นๆ ว่า เป็นเพราะหมอกฤษฏ์ ต้องการจะขอโทษตนจริง แต่กลับไม่อยากเปิดเผยให้ใครทราบ จึงไม่สามารถตกลงยอมความกันได้//

จากการสอบถาม นายโซ่ยเฮง แซ่งึ้ง อายุ 76 ปี พยานที่เห็นเหตุการณ์ ให้การว่า ก่อนเกิดเหตุตนได้มาซื้อน้ำใบบัวบก นั่งดื่มด้านหน้าธนาคาร เห็นผู้ชายซึ่งตนจำการแต่งกายไม่ได้ เดินเข้ามาใกล้ตนที่ด้านหน้าธนาคาร ทำท่า และพยายามพูดให้ตนเองออกห่างจากประตูทางเข้าธนาคารหลายครั้ง เนื่องจากตนเองหูตึงไม่ได้ยินที่เขาพูด ตนเองก็ชี้ไปที่หูว่าไม่ได้ยิน ผู้ชายคนดังกล่าวถึงเดินเข้ามาพูดข้างหู ว่า ลุงหลบออกไป ผมจะยิงธนาคารกรุงเทพ เมื่อได้ยินเช่นนั้น ตนเองกลัวจึงเดินออกมา ทันใดนั้นชายคนดังกล่าวก็ชักปืน สังเกตเห็นว่า เป็นปืนลูกโม่กระหน่ำยิงใส่ธนาคาร 5 นัด ก่อนเดินออกไปหน้าตาเฉย//

ด้าน พ.ต.อ.รังสรรค์ กล่าวว่า เหตุการณ์ดังกล่าวน่าจะเป็นการสร้างสถานการณ์ของผู้ไม่หวังดี โดยมีพยานอีกคน ซึ่งเป็นพ่อค้าขายน้ำบัวบก ให้ข้อมูลว่า คนร้ายเป็นชายอายุประมาณ 40 ปี ใช้ผ้าปิดปากอนามัยสีแดงปิดปากมา สวมเสื้อด้านในสีฟ้า สวมเสื้อแจ๊กเก็ตสีเข้ม หลังจากก่อเหตุก็เดินข้ามถนนไปอีกฝั่งคาดว่าหน้าจะมุ่งหน้าหลบหนีไปทางแยก หลานหลวง//

ผู้สื่อข่าวรายงานว่า หลังเกิดเหตุ พ.ต.อ.รังสรรค์ ได้สั่งการทางวิทยุสื่อสารไปยังสายตรวจทุกนายออกตรวจตราในพื้นที่อย่างเข้ม งวด เบื้องต้นเจ้าหน้าที่คาดว่าอาวุธปืนที่คนร้ายใช้เป็นอาวุธปืนขนาด .38 ลูกโม่ เนื่องจากที่เกิดเหตุไม่พบปลอกกระสุน//

วันนี้ (7 พ.ค.) ที่กองปราบปราม เมื่อเวลา 13.30 น. พ.ต.อ.ประเสริฐ พัฒนาดี ผกก.3 บก.ป. พร้อมด้วย พ.ต.ต.ยุทธพงษ์ หยงสตาร์ สว.กก.3 บก.ป.นำกำลังจับกุม นายฉายา พวงสุข อายุ 28 ปี อยู่บ้านเลขที่ 80 หมู่ 5 ต.ยางโยภาพ อ.ม่วงสามสิบ จ.อุบลราชธานี พร้อมของกลางยาบ้าจำนวน 15 เม็ด เงินสด 2,300 บาท สมุดบัญชีเงินฝากธนาคารกรุงเทพ 2 เล่ม บัตรประจำตัวอาสาสมัครมูลนิธิป่อเต็กตึ๊ง บัตรสมาชิกสถานีวิทยุร่วมด้วยช่วยกัน และบัตรประจำตัวเจ้าหน้าที่รักษาความปลอดภัยห้างดิ เอ็มโพเรี่ยม โดยจับกุมได้ที่บริเวณลานจอดรถห้างสรรพสินค้าดิ เอ็มโพเรี่ยม ถนนสุขุมวิท ซอย 24 แขวงและเขตวัฒนา กทม.//

เมื่อเวลา 13.30 น. วันที่ 3 พ.ค. นายบุญชู อยู่ภู่ หัวหน้าเขตรักษาพันธุ์สัตว์ป่า เขาอ่างฤาไน ได้รับแจ้งจากชาวบ้านว่าพบหมีควาย ขนาดใหญ่ 2 แม่ลูก ออกจากป่ามาหากินอยู่บริเวณหมู่บ้านอ่างเตย หมู่ 9 ต.ท่าตะเกียบ จ.ฉะเชิงเทรา ห่างจากเขตรักษาพันธุ์สัตว์ป่า เขาอ่างฤาไน ประมาณ 10 กิโลเมตร จึงได้ไปตรวจสอบพร้อมด้วยกำลังทหารพรานนำโดย พ.ท.สุรินทร์ เจริญชีพ ผบ.ร้อยทหารพรานที่ 1306 เจ้าหน้าที่สถานีเพาะเลี้ยงสัตว์ป่ากระบกคู่ เจ้าหน้าที่ปฏิบัติการ (หนองปลาซิว) ผู้ใหญ่บ้านหมู่ 9//

เมื่อเวลา 10.00 น. วันที่ 5 พ.ค.52 ที่สนามหน้าเมืองนครศรีธรรมราช อ.เมือง จ.นครศรีธรรมราช พล.ต.ต. สราวุธ พีรานนท์ ผบก.ภ.นครศรีธรรมราช พร้อมด้วยนายตำรวจระดับสูงของจังหวัดนครศรีธรรมราช ได้ทำการคุมกำลังกองร้อยปราบจลาจล บก.ภ.นครศรีธรรมราช เพื่อฝึกซ้อมใหญ่ในการเตรียมการรับสถานการณ์หากเกิดเหตุการณ์ความวุ่นวายขึ้น รวมทั้งการซ้อมการรักษาความปลอดภัยบุคคลสำคัญในการประชุมสุดยอดผู้นำอาเซียนและประเทศคู่เจรจาที่จะมีขึ้นในช่วงเดือนมิถุนายน 2552 ที่จังหวัดภูเก็ต โดยมี พล.ต.ท. สัณฐาน ชยานนท์ ผบช.ภ.8 ทำการตรวจสอบการฝึกด้วยตัวเอง//

นายมนัสวิน ให้การว่า ตนเปิดร้านขายโดนัท ชื่อ gโดดีโด" อยู่ที่ชั้น 2 ของห้างแฟชั่นมอลล์ ย่านอนุสาวรีย์ชัยสมรภูมิ โดยปกติจะมีพนักงานขายประจำอยู่ที่ร้าน 2 คน ซึ่งเวลาประมาณ 14.00 น.วานนี้ (5 พ.ค.) ก็มีหญิงวัยกลางคน ทำทีมาขอซื้อโดนัทที่ร้านจำนวน 5 กล่อง รวมราคา 460 บาท จากนั้นก็ได้ให้พนักงานคนหนึ่งนำโดนัทไปส่งชั้นล่างของห้างสรรพสินค้าดังกล่าว โดยยังไม่ได้ชำระเงิน//
