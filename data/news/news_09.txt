ด้านกลุ่มประชาคมโลกที่สนับสนุนนางซู จี เปิดตัวเว็บไซต์ www.64ForSuu.org รณรงค์ให้พม่าปล่อยตัวนางซู จี 
โดยมีบุคคลมีชื่อเสียงจากวงการต่างๆ ร่วมส่งข้อความสนับสนุน เช่น นายกรัฐมนตรีกอร์ดอน บราวน์ ของอังกฤษ 
บาทหลวงเดสมอนด์ ตูตู เจ้าของรางวัลโนเบลสาขาสันติภาพ จอร์จ คลูนีย์ ดารา-ผู้กำกับฯ ฮอลลีวู้ด 
เดวิด เบ๊กแฮม นักฟุตบอลดาวดัง ดาเนียล เคร้ก พระเอกเจมส์บอนด์ เป็นต้น 
โดยชื่อของเว็บไซต์ที่มีเลข 64 มาจากอายุของนางซู จี ที่จะครบรอบในวันเกิด 19 มิ.ย.ที่จะถึงนี้

เอเอฟพีรายงานว่า เมื่อ 27 พ.ค. ประธานาธิบดี บารัก โอบามา ผู้นำสหรัฐ ออกโรงเรียกร้องให้รัฐบาลเผด็จการทหารพม่าปล่อยตัวนาง ออง ซาน ซู จี 
ผู้นำประชาธิปไตยในทันทีอย่างไม่มีเงื่อนไข เพราะนางซู จี เป็นเหยื่อของคดีลวงโลกที่รัฐบาลเผด็จการทหารพม่าสร้างขึ้นเอง 
นับเป็นแรงกดดันต่อรัฐบาลทหารพม่าที่ชัดเจนเป็นครั้งแรกจากสหรัฐตั้งแต่ที่นางซู จี ถูกจับดำเนินคดีในข้อหาละเมิดกฎกักบริเวณ

ศึกป้องกันแชมป์รุ่นสตรอว์เวตสภามวยโลก (WBC) ระหว่าง โอเล่ห์ดง กระทิงแดงยิม เข้าของตำแหน่งชาวไทยวัย 23 ปี กับ มูฮัมหมัด รัชมาน 
ผู้ท้าชิงชาวอินโดนีเซียจอมเก๋าวัย 37 ปีอดีตแชมป์โลกรุ่นเดียวกันของ IBF เมื่อวันศุกร์ 29 พ.ค.ที่ผ่านมา ที่เว ทีมวยบางลา หาดป่าตอง จ.ภูเก็ต 
เริ่มเปิดเกมรัชมานเป็นฝ่ายเดินหน้าเข้าหาตลอดแต่คลำเป้าไม่ค่อยเจอ เพราะโอเล่ห์ดงอาศัยชิงจังหวะใช้ความเร็วที่เหนือกว่าดักแย็บขวาตามด้วยหมัดซ้ายได้จะแจ้งแม่นยำ

เรื่องนี้ได้ถูกเปิดเผยเมื่อเวลา 02.45 น.ของ วันที่ 31 พฤษภาคม 2552 ร้อยตำรวจโท เรวัฒ พิศโสระ ร้อยเวรสถานีตำรวจภูธรสัตหีบ 
ได้รับแจ้งจากเจ้าหน้าที่หน่วยกู้ภัยมูลนิธิโรจนธรรมสถานสัตหีบ จังหวัดชลบุรี ว่ามีเหตุใช้อาวุธปืนยิงกันบนถนนสาย 3 เส้นทางพัทยาสัตหีบ 
หลักกิโลเมตรที่ 173 หน้าปากซอย สัตหีบ-สุขุมวิท 25 หมู่ที่ 4 ตำบลสัตหีบ อ.สัตหีบ มีผู้เสียชีวิตในที่เกิดเหตุ 1 ราย บาดเจ็บสาหัส 2 ราย 
เจ้าหน้าที่หน่วยกู้ภัยได้ทำการปฐมพยาบาลเบื้องต้นพร้อมนำตัวส่งรักษาตัวที่ห้องฉุกเฉิน โรงพยาบาลสมเด็จพระนางเจ้าสิริกิติ์ กรมแพทย์ทหารเรือ ตำบลพลูตาหลวง อำเภอสัตหีบ

ทางการมาเลเซียปฏิเสธคำร้องขออนุญาตกลับประเทศของนายจีน เป็ง อดีตหัวหน้าพรรคคอมมิวนิสต์ วัย 85 ปี 
ซึ่งเป็นผู้นำในการก่อเหตุรุนแรงนองเลือดนานถึง 12 ปีเมื่อครึ่งศตวรรษก่อน โดยนายราอิส ยาติม รมว.ข่าวสารมาเลเซียบอกว่า 
นายจีน เป็ง และกองกำลังของเขา ซึ่งคร่าชีวิตผู้คนมากมายในอดีต ไม่สมควรได้รับการพิจารณาใด ๆ จากรัฐบาลมาเลเซีย 
เพราะพวกคอมมิวนิสต์ทำร้ายประเทศของเรา ปัจจุบันนายจีน เป็ง อาศัยอยู่ทางภาคใต้ของไทย

ตำรวจบราซิลทลายแผนลักลอบส่งโทรศัพท์มือถือให้นักโทษในเรือนจำ โดยการนำโทรศัพท์มือถือ 9 เครื่อง ผูกติดกับเฮลิคอปเตอร์ของเล่นที่ใช้รีโมทคอนโทรลเป็นตัวควบคุม 
จากนั้นจึงวางแผนบังคับเฮลิคอปเตอร์ให้บินผ่านเข้าไปยังเรือนจำในนครเซาเปาโล แต่แผนการที่วางไว้ได้ล้มเหลวโดยที่ยังไม่ทันได้ลงมือ 
เพราะรถยนต์ที่จอดใกล้เรือนจำถูกตำรวจตรงเข้าตรวจค้น จึงพบเฮลิคอปเตอร์เด็กเล่นความยาว 1 เมตร โดยมีโทรศัพท์มือถือผูกติดถึง 9 เครื่อง 
ผู้ต้องหา 4 คนให้การรับสารภาพว่า ได้รับว่าจ้างให้ทำเรื่องดังกล่าวด้วยเงิน 5,000 ดอลลาร์สหรัฐ หรือราว 172,500 บาท

ทางการกัมพูชากำลังพิจารณาเปิดให้เข้าชมโบราณสถานชื่อดังในยามค่ำคืน เพื่อดึงดูดนักท่องเที่ยวมากขึ้น นายบุน นริธ หัวหน้าหน่วยงานของนครวัดบอกว่า 
กัมพูชากำลังพิจารณาขยายเวลาเที่ยวชมถึงเวลา 20.30 น. และขณะนี้ ได้ติดตั้งแสงไฟตามหมู่ปราสาทของนครวัด 
เพราะต้องการให้นักท่องเที่ยวได้ชมโบราณสถานแห่งนี้ในทุกมุมมอง แม้ในจุดที่มืด ซึ่งนักท่องเที่ยวอาจมองไม่เห็นรูปสลักและรูปปั้น

รัฐบาลศรีลังกาแถลงว่า ต้องการเพิ่มกองกำลังติดอาวุธของตนอีกครึ่งหนึ่ง หนึ่งสัปดาห์ หลังจากประกาศว่า สงครามยืดเยื้อกับกบฏแบ่งแยกดินแดนพยัคฆ์ทมิฬอีแลมปิดฉากลงแล้ว 
พลเอกซารัธ ฟอนเซกา ผู้บัญชาการกองทัพบก กล่าวเมื่อคืนวันจันทร์ที่ผ่านมาว่า กองทัพมีแผนการเกณฑ์ทหารใหม่เพิ่มอีกอย่างน้อย 100,000 คน 
เพื่อป้องกันการลุกฮือขึ้นมาอีกของกบฏทมิฬ ซึ่งถูกกองทัพรัฐบาลศรีลังกาบดขยี้จนพ่ายแพ้ไปเมื่อสัปดาห์ที่แล้ว ยุติสงครามกลางเมืองที่ยืดเยื้อมา 25 ปี

กลุ่มผู้ค้าตลาดพัฒนพงษ์กว่า 200 คน รวมตัวหน้าพรรคประชาธิปัตย์ เรียกร้องหาตัวคนรับผิดชอบกรณีเจ้าหน้าที่จับกุมสินค้าละเมิดลิขสิทธิ์ 
ใช้ความรุนแรงต่อกลุ่มผู้ค้าจนมีผู้บาดเจ็บหลายราย พร้อมขอความช่วยเหลือให้ค้าขายต่อในที่เดิม

วันนี้ (7 พ.ค.) เมื่อเวลา 21.00 น. กลุ่มผู้ค้าตลาดพัฒนพงษ์ประมาณ 200 คนเดินทางมารวมตัวกันหน้าที่ทำการพรรคประชาธิปัตย์ 
เพื่อร้องขอความเป็นธรรมกับนายอลงกรณ์ พลบุตร รมช.กระทรวงพาณิชย์ รับผิดชอบการปราบปรามสินค้าละเมิดลิขสิทธิ์ 
หลังจากเมื่อคืนวันที่ 6 พ.ค.ที่ผ่านมา เจ้าหน้าที่ของกระทรวงพาณิชย์ใช้ความรุนแรงในการจับกุมสินค้าละเมิดลิขสิทธิ์ 
จนเกิดการปะทะกับกลุ่มผู้ค้าในตลาดพัฒนพงษ์ ส่งผลให้มีผู้บาดเจ็บหลายราย

นอกจากนี้ กลุ่มผู้ค้ายังเรียกร้องให้พรรคประชาธิปัตย์ช่วยเหลือให้สามารถกลับมาค้าขายของได้เหมือนเดิม เนื่องจากได้รับความเดือดร้อนเพราะต้องขาดราย 
หากไม่สามารถค้าขายในที่เดิมได้ อย่างไรก็ดี เจ้าหน้าที่ของพรรคประชาธิปัตย์ชี้แจงว่าในเวลาดังกล่าวไม่มีผู้ใหญ่อยู่ในพรรค 
และแนะนำให้กลุ่มผู้ค้าจัดทำข้อเรียกร้องเป็นหนังสือมายื่นอย่างเป็นทางการอีกครั้งในตอนเช้า

ผู้สื่อข่าวรายงานว่า ภายหลังจากเหตุการณ์ชุลมุนระหว่างชุดเฉพาะกิจกระทรวงพาณิชย์ที่เข้าจับกุมสินค้าละเมิดลิขสิทธิ์ จนเกิดเหตุกระทบกระทั่งกันนั้น 
มีผู้ได้รับบาดเจ็บจำนวน 5 ราย ประกอบด้วย 1.นายสมคิด โพธิสา อายุ 44 ปี ได้รับบาดเจ็บที่หัวคิ้วขวา และแขนซ้ายหัก 
2.นายสรกฤต เพียรวัจนธรรม อายุ 36 ปี ได้รับบาดเจ็บที่ริมฝีปากด้านบนเป็นรอยแผลยาว มีรอยฟกช้ำและบวม 
3.นายรัตนศักดิ์ ตุ้มทอง อายุ 27 ปี ได้รับบาดเจ็บที่ศีรษะด้านหลังร้าว กรามร้าวยถูกเตะบวมช้ำ และซี่โครงซ้ายถูกแทงบวมช้ำ 
4.นายอิทธิพล พรหมจรรย์ อายุ 30 ปี ได้รับบาดเจ็บที่แขนซ้ายและที่บริเวณข้อมือขวาบวมช้ำ แขนขวาบริเวณใต้ข้อมือฉีกขาด 
ใบหน้าด้านซ้ายขวาและหน้าผากมีรอยฟกช้ำ เนื่องจากโดนของแข็งกระแทก ลำตัวฟกช้ำทั้งด้านหน้าและด้านหลัง และ 
5.นายสุวรรณ์ นันทรัตน์ ได้รับบาดเจ็บที่ศีรษะด้านหลัง ขณะนี้นอนพักรักษาตัวอยู่ที่ รพ.เลิดสิน

นางสาวสุชีรา ลอยประเสริฐ นักศึกษาปริญญาเอกโครงการปริญญาเอกกาญจนาภิเษก (คปก.) จากสาขาวิชาเคมีวิเคราะห์ มหาวิทยาลัยสงขลานครินทร์ 
เพิ่มประสิทธิภาพอุปกรณ์ตรวจสารพิษในน้ำด้วยผงซิลเวอร์นาโน ช่วยให้ตรวจหาสารชีวพิษในแหล่งน้ำได้อย่างแม่นยำ 
แม้มีปริมาณสารพิษน้อยมาก ซึ่งเทคนิคตรวจวิเคราะห์ทั่วไปอาจตรวจไม่พบ

เทคนิคดังกล่าวสามารถตรวจหาการปนเปื้อนของสาร พิษในดิน น้ำ อากาศ หรืออาหาร แม้จะมีปริมาณน้อย แต่ก็อาจส่งผลต่อสุขภาพ 
กลไกดังกล่าวอาศัยหลักการจับคู่ของแอนติบอดีกับแอนติเจนของสารพิษที่ต้อง การวิเคราะห์ การนำอนุภาคเงิน หรือซิลเวอร์นาโน 
มาใช้มีส่วนช่วยเพิ่มพื้นที่ตรวจจับมากขึ้น ทำให้สามารถวัดสารพิษที่มีปริมาณน้อยขนาดหนึ่งส่วนในพันล้านส่วนได้แม่นยำ

“เราทดลองใช้หัวตรวจซิลเวอร์นาโนกับ ซีสตีน สารชีวพิษจากสาหร่ายสีเขียวแกมน้ำเงินที่ปนเปื้อนอยู่ในน้ำ 
มีอันตรายต่อร่างกายมีพิษทำลายตับ และทำให้เกิดมะเร็ง องค์การอนามัยโลกกำหนดให้น้ำดื่มมีสารดังกล่าวได้ไม่ให้เกิน 1 ส่วนในพันล้านลิตร 
ทำให้ภาคอุตสาหกรรมต้องการเทคนิคตรวจวิเคราะห์ที่แม่นยำ” นักศึกษากล่าว

หัวอิเล็กโทรดที่ทีมวิจัยพัฒนาสามารถตรวจวัดสาร พิษได้รวดเร็ว หัวอิเล็กโทรดหนึ่งหัวสามารถวิเคราะห์ได้ 40 ครั้ง 
ต้นทุนประมาณ 20 บาทต่อการเตรียมหนึ่งครั้ง ทีมวิจัยได้ทดลองนำหัวอิเล็กโทรดไปวิเคราะห์สารพิษในน้ำจากแหล่งต่างๆ 
อาทิ น้ำประปา บ่อน้ำบาดาล บ่อน้ำ ผลที่ได้ค่อนข้างแม่นยำ เมื่อเทียบกับเทคนิค HPLC (High Performance Liquid Chromatograph) 
ที่ใช้อยู่ในปัจจุบัน ซึ่งเป็นเทคนิคที่มีราคาแพง ต้องใช้ระยะเวลาและผู้เชี่ยวชาญในการตรวจสอบ

ทีมวิจัยยังพัฒนาเทคนิคให้ใช้กับการตรวจ วิเคราะห์ด้านอื่นๆ เช่น การตรวจสารปนเปื้อนในอินซูลิน 
ที่ใช้กับผู้ป่วยโรคเบาหวานในทางการแพทย์ งานวิจัยดังกล่าวได้ศึกษาร่วมกับต่างประเทศที่ต้องการตรวจสอบคุณภาพของการ 
ผลิตอินซูลินในระดับอุตสาหกรรม นอกจากนี้ยังทดสอบตรวจอาหารสารเพนิซิลลินในนมดิบ จากอุตสาหกรรมเลี้ยงโคนม 
ตลอดจนตรวจวิเคราะห์คุณภาพในอุตสาหกรรมผลิตน้ำดื่ม เพื่อตรวจวัดสารระเหยที่เกิดขึ้นในกระบวนการเป่าขวด

“จะมีการประชุม ก.ต.ช.ภายในเดือนนี้ ซึ่งผมเป็นประธานด้วยตนเอง ตามกฎหมายมอบให้ใครทำหน้าที่ไม่ได้” นายกฯ กล่าว 
และยอมรับว่าภายในเดือนนี้จะรู้ตัวผู้ที่จะมาดำรงตำแหน่ง ผบ.ตร.คนใหม่ ส่วนจะเป็นใครจะพิจารณาตามความเหมาะสม ทุกคนที่มีคุณสมบัติก็มีโอกาสทั้งสิ้น

ส่วนที่ นายศิริโชค โสภา ส.ส.สงขลา พรรคประชาธิปัตย์ ซึ่งเป็นคนใกล้ชิดของนายกฯ ออกมาระบุว่ามีการซื้อขายตำแหน่ง เงินสะพัดถึงพันล้านบาทนั้น 
นายอภิสิทธิ์ กล่าวว่า ใครพูดต้องรับผิดชอบคำพูด หากมีเอกสารหลักฐานก็ยินดีตรวจสอบและดำเนินการ แต่จนถึงขณะนี้ยังไม่ได้คุยกับนายศิริโชค

ต่อข้อถามกรณี นายเรืองไกร ลีกิจวัฒนะ สมาชิกวุฒิสภา (ส.ว.) ยื่นเรื่องให้คณะกรรมการการเลือกตั้ง (กกต.) 
ตรวจสอบกรณีนายกฯเข้าไปแทรกแซงการปฏิบัติราชการของ ตร.นั้น 
นายอภิสิทธิ์ กล่าวว่า ไม่มีปัญหาและไม่หนักใจ เพราะเขาบริหารราชการยึดหลักกฎหมายทุกอย่าง

ช่วงบ่ายวันเดียวกัน พล.ต.อ.วิเชียร ได้เข้าประชุมร่วมกับ นายสุเทพ เทือกสุบรรณ รองนายกรัฐมนตรีฝ่ายความมั่นคง ที่ทำเนียบรัฐบาล 
แต่ทั้งคู่ปฏิเสธที่จะกล่าวถึงการพิจารณาทบทวนบัญชีรายชื่อแต่งตั้งโยกย้ายในการประชุม ก.ตร.ซึ่งจะมีขึ้นในวันศุกร์ที่ 7 ส.ค.นี้

สำหรับวาระพิจารณาของ ก.ตร.มี 3 เรื่อง โดยหนึ่งในสามเรื่องดังกล่าวมีการแต่งตั้งข้าราชการตำรวจรวมอยู่ด้วย 
ซึ่งในเอกสารนัดประชุมมีวงเล็บท้ายวาระการประชุมข้อนี้ว่า “เอกสารจะนำเสนอภายหลัง”

เมื่อซักว่า กรณีที่ ก.ตร.มีมติแต่งตั้ง 152 นายพลไปแล้ว จะสามารถเข้าไปรื้อใหม่ได้หรือไม่ คุณพรทิพย์ กล่าวว่า “มติ ก.ตร.ถ้ายังไม่ถึงที่สุด ก็อาจจะทบทวนได้มั้ง” 
ส่วนข้าราชการตำรวจที่ได้รับผลกระทบจากการแต่งตั้งโยกย้ายจะสามารถยื่นฟ้องต่อศาลปกครองได้หรือไม่ คุณพรทิพย์ กล่าวว่า คงต้องไปดูว่ามีเหตุผลให้ทบทวนโดยชอบหรือไม่ 
ถ้าไม่มีเหตุผลก็ต้องไปศาลปกครอง อย่างไรก็ตาม มติ ก.ตร.ที่ออกมาถือว่ายังไม่สิ้นสุดจนกว่าจะมีพระบรมราชโองการโปรดเกล้าฯ แต่งตั้ง อะไรที่ยังไม่เสร็จก็ทบทวนได้ตลอดเวลา

นางพรทิวา กล่าวว่า แม้ราคาน้ำมันตลาดโลกจะปรับตัวสูงขึ้นจนเริ่มกระทบต่อต้นทุนการผลิตสินค้าบางรายการ แต่กระทรวงพาณิชย์ยังไม่อนุญาตให้สินค้ารายการใดขึ้นราคาในช่วงนี้
 และได้ติดตามควบคุมราคาสินค้าอย่างใกล้ชิด แต่หากผู้ประกอบการรายใดไม่สามารถแบกรับภาระได้ สามารถส่งเรื่องมาที่กรมการค้าภายในให้พิจารณาได้

 ศาลสูงของประเทศมาลาวี ในแอฟริกาตอนใต้ ตัดสินให้มาดอนนา ราชินีเพลงป็อปชาวอเมริกัน สามารถรับ ด.ช.ชิฟันโด เมอร์ซี เจมส์ วัย 3 ขวบ 
 เป็นลูกบุญธรรมได้ หลังจากมาดอนนารับ ด.ช.เดวิด บันดาเป็นลูกบุญธรรมชาวมาลาวีคนแรก เมื่อปีที่แล้ว

โดยศาลชี้ว่า มาดอนนาอยู่ในสถานภาพ ที่จะดูแลเด็ก ให้มีชีวิตที่ดีกว่า อยู่ในสถานสงเคราะห์เด็กกำพร้า ในมาลาวี อีกทั้งเธอพยายามช่วยเหลือเด็กด้อยโอกาส 
รวมทั้งตั้งมูลนิธิ "เรสซิ่ง มาลาวี" ช่วยเหลือเด็กกำพร้าส่วนหนึ่งในมาลาวี ซึ่งมีเด็กกำพร้ากว่า 1 ล้านคน

ก่อนหน้านี้ ศาลชั้นต้นของมาลาวี พิพากษาไม่ให้มาดอนนารับ ด.ช.ชิฟันโด เป็นลูกบุญธรรม เพราะเธออาศัยอยู่ในมาลาวี ไม่ถึง 18 เดือน ตามที่กฏหมายกำหนด 
อีกทั้งยังมีกระแสกดดัน จากกลุ่มพิทักษ์สิทธิเด็ก ที่เห็นว่า มาดอนนาใช้ความมีชื่อเสียง เป็นใบเบิกทาง ให้ตัวเองสามารถรับ ด.ช.เดวิด บันดา เป็นลูกบุญธรรมได้ 
แม้ว่าเธอไม่ได้อาศัยอยู่ในมาลาวี ถึง 18 เดือนก็ตาม

พันเอกนที ศุกลรัตน์ ประธานคณะทำงานด้านกิจการวิทยุกระจายเสียงชุมชน ในคณะอนุกรรมการวิทยุกระจายเสียงและวิทยุโทรทัศน์ 
สำนักงานคณะกรรมการกิจการโทรคมนาคมแห่งชาติ กล่าวว่า ในวันที่ 15 มิถุนายนนี้ คณะทำงานด้านกิจการวิทยุกระจายเสียงชุมชน 
จะมีการจัดประชุมชี้แจงร่างประกาศ เรื่อง หลักเกณฑ์และวิธีการอนุญาตประกอบการกิจการวิทยุชุมชนชั่วคราว (วิทยุกระจายเสียงชุมชน) 
พร้อมชี้แจงขั้นตอนการเตรียมการ เพื่อลงทะเบียนแจ้งความประสงค์ประกอบกิจการวิทยุชุมชน ณ ห้องประชุมแกรนด์ ไดมอนด์ บอลรูม อาคาร 9 
ศูนย์การประชุมอิมแพ็ค เมืองทองธานี ระหว่างเวลา 09.30-17.00 น. เพื่อเปิดให้ทำการลงทะเบียนสำหรับผู้ที่ประสงค์เพื่อขอเป็นผู้ทดลองออกอากาศ 
วิทยุชุมชน โดยจะเริ่มลงทะเบียนตั้งแต่เวลา 12.00 น.เป็นต้นไป ซึ่งคาดว่าจะมีผู้ประกอบการวิทยุชุมชนภาคกลางเข้าร่วมงานกว่า 1,500 คน

ทั้งนี้ เป็นที่น่าสังเกตว่า กลุ่มก่อเหตุได้เปลี่ยนเวลาจากที่เคยปฏิบัติการช่วง 20.00-22.00 น. มาเป็นช่วงเช้าตรู่ 
ซึ่งเป็นช่วงเวลาที่เจ้าหน้าที่ขาดความเข้มข้นในการดูแลความปลอดภัย แต่ทั้งหมดก็ไม่ได้หวังให้เกิดความสูญเสียต่อชีวิต นอกจากทำลายทรัพย์สิน 
และเหตุดังกล่าวเกิดขึ้นก่อนที่ นายสุเทพ เทือกสุบรรณ จะเดินทางลงพื้นที่ จ. ยะลา ในวันที่ 28 พ.ค.นี้ เหมือนกำลังส่งสัญญาณบางอย่างถึงรัฐบาล

เมื่อเวลา 19.00 น. วันที่ 19 พ.ค. ที่ รพ.รามคำแหง ผู้สื่อข่าวรายงานว่า นายธวัชชัย แสงคำ อายุ 50 ปี หรือ ตลก “น้องทราย คุณแม่ขอร้อง” 
ได้เดินทางเข้าพักรักษาตัวที่ห้องผู้ป่วยรวม 1616 เตียง 3 หลังล้มป่วยด้วยโรคออกซิเจนในเลือดต่ำกว่าปริมาณคนปกติ มีนายเพิ่ม แสงคำ อายุ 70 ปี บิดา เฝ้าดูอาการอย่างใกล้ชิด

