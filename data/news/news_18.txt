ด้าน ดร.มาร์ค เวอร์บลัคเก้น ประธานกรรมการบริหารของบริษัท เนเจอร์เวิร์ค จำกัด กล่าวว่า ประเทศไทยถือว่ามีความพร้อมทุกด้าน 
โดยเฉพาะแหล่งวัตถุดิบ อย่างมันสำปะหลัง ที่เพียงพอในการก่อสร้างโรงงานผลิตเม็ดพลาสติกชีวภาพแห่งที่ 2 
แต่ยอมรับว่าปัญหาเรื่องการเมืองที่เกิดขึ้นในประเทศไทย เป็นอีกปัจจัยหนึ่งที่บริษัทให้ความสำคัญ 
แต่การวางแผนลงทุนต้องมองล่วงหน้าไป 20-30 ปี โดยส่วนตัวไม่มองว่าเป็นปัญหามากนัก เพราะสถานการณ์เริ่มคลี่คลาย 
สิ่งสำคัญที่มองน่าจะเป็นสภาพเศรษฐกิจโดยรวมทั้งในประเทศและเศรษฐกิจทั่วโลก มากกว่า 
อย่างไรก็ตาม บริษัท เนเจอร์เวิร์ค ยังพิจารณาการก่อสร้างโรงงานที่ประเทศจีน และมาเลเซีย เนื่องจากมีศักยภาพไม่แตกต่างกัน 
คาดว่าจะได้ข้อสรุปในการเลือกสถานที่ตั้งภายในปี 2553

อย่างไรก็ตาม การจัดประกวดการจัดการทรัพยากรน้ำชุมชน ตามแนวพระราชดำริ ครั้งที่ 3 นี้ จะเริ่มขึ้นในวันพรุ่งนี้ (26 พ.ค.52) 
โดยนายสุเมธ ตันติเวชกุล ประธานกรรมการบริหารสถาบันสารสนเทศทรัพยากรน้ำและการเกษตร 
และคุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี 
จะเข้าร่วมเป็นประธานพิธีแถลงข่าวการประกวด ณ ศูนย์ประชุมสถาบันวิจัยจุฬาภรณ์ ถนนวิภาวดีรังสิต

นายดำรง เกษมเศรษฐ์ ประธานกรรมการบริหาร บริษัท ไทยคม จำกัด (มหาชน) เปิดเผยว่า ได้ลาออกจากการเป็นประธานกรรมการบริหาร ไทยคม 
หลังจากได้รับการอนุมัติจากคณะกรรมการ (บอร์ด) เมื่อวันที่ 22 เม.ย. ที่ผ่านมา ซึ่งการลาออกจะมีผลในวันที่ 13 พ.ค.นี้ 
โดยที่ผ่านมา ตนได้ร่วมงานเป็นระยะเวลา 17 ปี 9 เดือน ตั้งแต่ที่ บริษัท ชิน คอร์ปอเรชั่น จำกัด (มหาชน)

อย่างไรก็ดี การลาออกครั้งนี้ได้มีการหารือกับบอร์ด บริษัทมาระยะหนึ่งแล้ว โดยยืนยันว่าไม่ได้รับการต่อสายตรงจากใคร 
รวมถึงไม่เกี่ยวข้องกับแรงกดดันทางการเมือง เพราะบริษัทไม่เคยเกี่ยวข้องอยู่แล้ว ไม่ว่าจะเป็นในรัฐบาลยุคใด และยืนยันว่าไม่เกี่ยวกับแรงกดดันด้านการเมืองใดๆ 
และการปิดกั้นสถานีวิทยุผ่านดาวเทียมดีสเตชั่นเป็นเรื่องปกติรัฐบาลเคยมีการสั่งการลักษณะดังกล่าวหลายครั้ง เช่น เมื่อปี 2535 และปี 2540

ยืนยันการลาออกครั้งนี้ไม่เกี่ยวกับแรงกดดันทางการเมือง 100% บริษัทต้องปฏิบัติตามรัฐบาลอยู่แล้วไม่ว่าจะยุคไหน นับตั้งแต่ปี 2535 และในปี 2549 
ขณะที่ปัญหาทางการเมืองขณะนี้ โดยเฉพาะกรณีปิดช่องสัญญาณดี สเตชั่น ซึ่งเป็นหนึ่งในลูกค้าเราและมีสัญญาถูกต้อง 
เมื่อรัฐบาลมีคำสั่งให้ปิด เราก็ปฏิบัติตาม เพราะเราไม่สามารถให้ความเห็นได้ว่าช่องไหนควรออกหรือไม่ควรออก แต่ในภาวะฉุกเฉินเช่นนี้ ถือว่ารัฐบาลมีอำนาจที่จะจำกัดสิทธิเสรีภาพ

เรือ “General Hoyt S Vandenberg” ใช้งานครั้งสุดท้ายโดยกองทัพอากาศสหรัฐ ในการติดตาม-ขีปนาวุธและยานอวกาศ 
ซึ่งก่อนที่เรือลำนี้จะถูกจมลงสู่ก้นทะเล ได้ใช้เวลานานหลายเดือนเพื่อกำจัดสารพิษปนเปื้อน เช่น แร่ใยหิน สายไฟ สี รวมไปถึงสารพิษอื่น ๆ และส่วนผุพัง.

วอชิงตัน 28 พ.ค.-ประธานาธิบดีบารัค โอบามา ผู้นำสหรัฐฯ เสนอชื่อบุคคลดำรงตำแหน่งเอกอัครราชทูตประจำญี่ปุ่น อินเดียและศรีลังกา 
ท่ามกลางเหตุการณ์ความตึงเครียดที่มากขึ้นในเอเชียทั้งจากการทดลองนิวเคลียร์ของเกาหลีเหนือ ความไม่สงบในปากีสถานและความขัดแย้งทางเชื้อชาติในศรีลังกา

ประธานาธิบดีโอบามาแต่งตั้งนายจอห์น รูส์ นักกฏหมายที่เชี่ยวชาญด้านเทคโนโลยีมาอย่างยาวนานดำรงตำแหน่งทูตสหรัฐประจำญี่ปุ่น 
และแต่งตั้งนายทิโมธี โรเมอร์ อดีตสมาชิกรัฐสภาจากพรรคเดโมแครตเป็นทูตประจำอินเดีย 
โดยนายโรเมอร์ เคยเป็นหนึ่งในคณะกรรมาธิการสอบสวนหาความจริงเหตุการณ์ก่อการร้ายวันที่ 11 ก.ย. 2544 และเป็นกรรมาธิการป้องกันการแพร่กระจายของอาวุธนิวเคลียร์ 
ผู้นำสหรัฐยังได้แต่งตั้งนางแพทริเซีย บูเทนิส นักการทูตมืออาชีพอดีตทูตประจำอิรัก ปากีสถาน และอินเดีย ให้เป็นทูตประจำศรีลังกาและมัลดีฟส์

เมื่อวันที่ 25 พฤษภาคม สำนักข่าวกลางเกาหลี (เคซีเอ็น) สำนักข่าวทางการเกาหลีเหนือแถลงว่า เกาหลีเหนือประสบความสำเร็จในการทดลองอาวุธนิวเคลียร์ใต้ดิน 
ซึ่งเป็นไปตามยุทธวิธีป้องปรามและป้องกันตนเอง และเป็นไปตามคำขอของเจ้าหน้าที่เทคนิคและนักวิทยาศาสตร์ของเกาหลีเหนือ 
การทดลองดังกล่าวดำเนินไปอย่างปลอดภัยถือว่าเป็นการยกระดับขึ้นอีกระดับหนึ่งทั้งในแง่ของพลังของระเบิดและการควบคุมในการระเบิดครั้งนี้

ถ้อยแถลงดังกล่าวเป็นการยืนยันรายงานข่าวของสำนักข่าวยอนฮับ ของทางการเกาหลีใต้ก่อนหน้านี้ที่ระบุว่า เกาหลีเหนือประสบความสำเร็จในการทดลองอาวุธนิวเคลียร์พร้อมๆ กับทดสอบการยิงขีปนาวุธพิสัยใกล้ 
ทั้งนี้การทดลองระเบิดนิวเคลียร์เกิดขึ้นที่แหล่งทดลองใต้ดินในเมืองคิลจู จังหวัดฮัมเกียงเหนือ ซึ่งตั้งอยู่ทางตะวันตกเฉียงเหนือของประเทศและเป็นสถานที่เดียวกันกับที่ใช้ทดลองระเบิดครั้งแรกเมื่อปี 2549 
ส่วนการทดลองยิงขีปนาวุธพิสัยใกล้ชนิดยิงจากภาคพื้นดินสู่อากาศ ที่มีพิสัยทำการประมาณ 130 กิโลเมตรนั้นมีขึ้นที่ฐานยิงจรวด มูซูดานรี ชายฝั่งด้านตะวันออกเฉียงเหนือของประเทศ 
การทดลองครั้งนี้นอกจากจะเป็นการทดลองอาวุธนิวเคลียร์เป็นครั้งที่ 2 แล้วยังเป็นการปฏิบัติการท้าทายมติของสหประชาชาติ (ยูเอ็น) และแรงกดดันจากโลกตะวันตกครั้งสำคัญในรอบ 2 เดือนหลังจากที่เคยดื้อแพ่งทดลองยิงขีปนาวุธพิสัยไกลมาแล้วก่อนหน้านี้

เหตุคนร้ายฆ่าโหดสาวนิรนามยัดศพใส่ถุงอำพรางคดีครั้งนี้ เปิดเผยขึ้นเมื่อเวลา 11.30 น.วันที่ 17 เมษายน โดยตำรวจ สน.คลองตัน 
รับแจ้งพบศพผู้เสียชีวิตถูกยัดใส่ถุงทิ้งไว้ที่ข้างทางเข้าหมู่บ้านเรสซิเด้นท์ ซอยพัฒนาการ 32 แขวงและเขตสวนหลวง กทม.
จึงเข้าตรวจสอบพร้อมด้วยพ.ต.อ.สมบัติ มิลินทจินดา ผกก.สส.บก.น.5 ในที่เกิดเหตุพบว่าเป็นลานกว้างด้านหลังโต๊ะสนุกเกอร์ไม่มีชื่อร้าน 
โดยพบถุงใส่ผ้ามีกลิ่นเหม็นคละคลุ้งภายในมีเสื้อผ้าทับไว้เมื่อแกะดูพบศพหญิงสาวไม่ทราบชื่อ ผมยาวสีทอง อายุประมาณ 20-25 ปี สวมเสื้อยืดคอกลมสีส้ม ท่อนล่างเปลือย สวมแหวนที่นิ้วกลางข้างขวาและมีสายรัดข้อมือสีเหลือง 
สภาพศพถูกมีดปาดลำคอ ที่โหนกแก้มมีบาดแผลคล้ายถูกตีด้วยของแข็ง หน้าผากถูกมีดปาดโดยร่างถูกมัดด้วยเชือกฟาง

สอบสวน นายไพรัช แผ่งต่าย อายุ 44 ปี ชาว จ.กำแพงเพชร เจ้าของร้านสนุกเกอร์ใกล้ที่เกิดเหตุ ทราบว่า เมื่อเวลาประมาณ 22.00 น.วันที่ 16 เมษายนที่ผ่านมา 
ขณะที่ตนกำลังดูแลโต๊ะสนุกเกอร์อยู่นั้นได้ยินเสียงสุนัขเห่าเสียงดังจึงเอะใจและลองเดินออกไปดูที่หน้าร้านเพราะเป็นห่วงรถยนต์ที่จอดไว้กลัวจะหายโดยไม่พบสิ่งผิดปกติใด ๆ 
แต่ก็ได้เดินไปดูที่หลังร้าน กระทั่งในช่วงสายได้กลิ่นเหม็นเน่าจึงลองเดินไปดูที่หลังร้านและพบถุงผ้าถูกวางไว้แต่ไม่กล้าเปิดดูจึงแจ้งตำรวจมาตรวจสอบจนพบว่าเป็นศพผู้เสียชีวิตจึงรู้สึกตกใจมาก

ทีมแพทย์โรงพยาบาลจุฬาลงกรณ์ แถลงความคืบหน้าอาการของ นายสนธิ ลิ้มทองกุล แกนนำพันธมิตรประชาชนเพื่อประชาธิปไตย ที่ถูกลอบยิง ว่า 
อาการขณะนี้อยู่ในขั้นปลอดภัย สามารถตอบสนองรับรู้ได้ดี มีเพียงอาการปวดศีรษะนิดหน่อยเท่านั้น คาดว่า ภายใน 1 สัปดาห์สามารถเดินทางกลับบ้านได้

เมื่อเวลา 10.30 น.วันที่ 5 พฤษภาคม ร.ต.ท.กิตติศักดิ์ จันทร์ทอง พนักงานสอบสวน (สบ 1) สน.ชนะสงคราม 
ได้นำหลักฐานเดินทางไปยังศาลอาญา ถ.รัชดาภิเษก เพื่อขออนุมัติหมายจับนายสุรพันธ์ กฤตสัมพันธ์ อายุ 37 ปี อยู่บ้านเลขที่ 409 หมู่ 9 แขวงบางปะกอก เขตราษฎร์บูรณะ 
ในคดียิงนางยุพดี ลาภานันท์ ภรรยา ที่ขายเสื้อผ้าบนถนนข้าวสาร และนายพลกฤษณ์ กฤตสัมพันธ์ อายุ 19 ปี ลูกชาย นายอาคม สุโรจน์วงศ์ อายุ 33 ปี เพื่อนของนางยุพดีจนเสียชีวิต 
นอกจากนี้ยังมี น.ส.คาร์ริน มาทิดา วีวา อายุ 21 ปี นักท่องเที่ยวชาวสวีเดน ถูกลูกหลงได้รับบาดเจ็บเมื่อคืนวันที่ 4 พ.ค.ที่ผ่านมา

"มหาวิทยาลัยหอการค้าไทย" เผยดัชนีความเชื่อมั่นเดือนเม.ย. ลดลงทุกรายการต่อเนื่องเป็นเดือนที่สาม ต่ำสุดในรอบ 87 เดือน 
ระบุไม่เห็นสัญญาณบริโภคฟื้นตัว แนะรัฐดูแลเสถียรภาพการเมือง พร้อมเดินหน้าแผนกระตุ้นเศรษฐกิจ ชี้ไม่ควรขึ้นราคาน้ำมันช่วงนี้ หวั่นบั่นทอนความเชื่อมั่นซึมยาว

นางปิยนุช สัมฤทธิ์ ประธานกรรมการบริหาร บริษัท สยามโลจิสติกส์ อัลลายแอนด์ จำกัด กล่าวว่า นิยามความหมายของโลจิสติกส์ ไม่ใช่แค่การขนส่ง เป็นมากกว่าการขนส่ง การเคลื่อนย้าย จัดเก็บ 
สะท้อนให้เห็นว่า ต้นทุนโลจิสติกส์ของประเทศไทยสูงมาก มูลค่าเป็นแสนล้าน ซึ่งผู้ประกอบการไทยสามารถทำอะไรกับโลจิสติกส์ได้อีกจำนวนมาก แต่เรากลับมองข้าม และปล่อยให้ต่างชาติเข้ามาฉวยโอกาสหารายได้จากตรงนี้ไป

สำหรับผู้ประกอบการโลจิสติส์ที่เป็นของคนไทยปัจจุบันมีมากกว่าต่างชาติ ในสัดส่วนที่เยอะมาก แต่ที่จดทะเบียนอยู่มีเพียง ไม่ถึง 5 ล้านราย ส่วนใหญ่จะเป็นผู้ประกอบการขนาดเล็ก 
และการจะแข่งขันในเวทีระดับนานาชาติได้ รายเล็กจะต้องมาร่วมตัวกันจึงจะสามารถแข่งขัน

อภิชาต เริ่มต้นธุรกิจ เมื่อประมาณ 7 ปีที่แล้ว ด้วยวัยเพียง 24 ปี ประเดิมจากผลิตกระถางต้นไม้สังกะสีดีไซน์เก๋ๆ ซึ่งออกแบบเอง แล้วให้โรงงานสังกะสีช่วยผลิต 
โดยเปิดตัวสินค้าในงานแสดงสินค้าของขวัญเพื่อการส่งออก หรือ BIG (Bangkok International Gift) ทันที ซึ่งถือเป็นก้าวที่กล้า และเสี่ยงอย่างยิ่ง ทว่า การเสี่ยงดังกล่าว ถือเป็นการตัดสินใจที่ถูกต้อง และคุ้มค่า

"ผมใช้เงินลงทุนประมาณ 2-3 แสนบาท สำหรับเป็นทุนผลิตสินค้า และเช่าพื้นที่ออกบูทในงาน BIG เลย โดยไม่เคยทำตลาด หรือมีหน้าร้านมาก่อน ซึ่งถือว่าเสี่ยงมาก 
แต่เพราะผมค่อนข้างมั่นใจในตัวสินค้าว่า มีจุดเด่นไม่เหมือนใคร ซึ่งผลตอบรับก็ดีอย่างที่หวัง ได้ออเดอร์ลูกค้าต่างชาติจากการออกบูทครั้งแรกเลย จากนั้น เราก็ขยายตลาดและขยับเพิ่มสินค้าตัวอื่นๆ ตามออกมา" เจ้าของธุรกิจระบุ

นับจากจุดนั้นถึงปัจจุบัน อุปกรณ์แต่งสวนเพื่อคนรุ่นใหม่ แบรนด์ DOGO มีทั้งหมด 8 หมวด รวมสินค้ากว่า 70 รายการ 
ด้านตลาดสามารถส่งออกไปทั่วโลก เช่น สหรัฐฯ ยุโรป แคนาดา ญี่ปุ่น เป็นต้น มีผลประกอบการเมื่อปีที่แล้ว (2551) กว่าแปดหลัก 
สัดส่วนมาจากส่งออก 90% ส่วนในประเทศเพียง 10% กลุ่มลูกค้าหลักจะเป็นคนเมืองที่รักการทำสวนในบ้านเป็นงานอดิเรก อายุ 35 ปีเป็นต้นไป

วันนี้(13 ส.ค.) ที่กองปราบปราม นายสาวิทย์ แก้วหวาน ประธานสหภาพรัฐวิสาหกิจรถไฟแห่งประเทศไทย พร้อมด้วยพนักงานการรถไฟแห่งประเทศไทย กว่า 40 คน 
เข้าแจ้งความกับ พนักงานสอบสวนกองบังคับการปราบปรามให้ดำเนินคดีกับ นายยุทธนา ทัพเจริญ ผู้ว่าการรถไฟแห่งประเทศไทย และคณะกรรมการการรถไฟแห่งประเทศไทย รวม 8 คน 
ฐานละเว้นการปฏิบัติหน้าที่โดยมิชอบตามกระบวนกฎหมายอาญามาตรา 157

จากกรณีที่ไม่ร้องทุกข์กล่าวโทษ นายจิตต์สันติ ธนะโสภณ อดีตผู้ว่าการรถไฟแห่งประเทศไทย ตามที่สำนักงานการตรวจเงินแผ่นดิน หรือ สตง. 
ชี้มูลความผิดจากการปล่อยเช่าที่ดินในพื้นที่บริเวณตลาดนัดซันเดย์ ให้กับบริษัท ธนสารสมบัติพัฒนา จำกัด ซึ่งทำให้การรถไฟแห่งประเทศไทยสูญเสียผลประโยชน์มหาศาล 
นายสาวิทย์ กล่าวต่อไปว่า สตง.ได้ชี้มูลความผิด นายจิตต์สันติ นานกว่า 6 เดือน แล้ว แต่ผู้ว่าการรถไฟแห่งประเทศไทยและคณะกรรมการการรถไฟแห่งประเทศไทยกลับเพิกเฉย 
ไม่มีการดำเนินการใดๆ ทั้งสิ้นจนส่งผลให้การรถไฟแห่งประเทศไทยสูญเสียผลประโยชน์กว่า 58 ล้านบาท.

นายกรัฐมนตรี รับมอบกระเช้าดอกมะลิจากอธิบดีกรมส่งเสริมคุณภาพสิ่งแวดล้อม ในโครงการรณรงค์ Keep Mum Keep the earth ให้แม่เหมือนให้โลก 
โดยมีศิลปินดารา มอบต้นมะลิให้กับคณะรัฐมนตรี บรรยากาศก่อนการประชุมคณะรัฐมนตรีในวันนี้ นายอภิสิทธิ์ เวชชาชีวะ นายกรัฐมนตรี รับมอบกระเช้าดอกมะลิจาก นางอรพินท์ วงศ์ชุมพิศ อธิบดีกรมส่งเสริมคุณภาพสิ่งแวดล้อม 
ในโครงการรณรงค์ Keep Mum Keep the earth ให้แม่เหมือนให้โลก ปลูกต้นมะลิแทนคุณแม่ ปลูกจิตสำนึกรักโลก โดยมีศิลปินดาราคู่แม่ลูก อาทิ , ออมสิน ชนินาถ ศิริสวัสดิ์ ร่วมมอบต้นมะลิให้กับคณะรัฐมนตรี 
เพื่อกระตุ้นและปลุกจิตสำนึกให้คนไทยปลูกต้นไม้เพื่อลดโลกร้อน โดยกรมส่งเสริมคุณภาพสิ่งแวดล้อม กระทรวงทรัพยากรธรรมชาติและสิ่งแวดล้อม 
ขณะที่ นายถาวร เสนเนียม รัฐมนตรีช่วยว่าการกระทรวงมหาดไทย ได้นำกลุ่มเกษตรกรทุ่งยางแดง จังหวัดปัตตานี นำลองกอง และโรตีกรอบมามอบให้นายกรัฐมนตรี และคณะรัฐมนตรี 
โดยทางกลุ่มจะมีการลงนามบันทึกความร่วมมือกับทางกรุงเทพมหานคร 50 เขต เพื่อกระจายผลผลิตสู่ท้องตลาดในกรุงเทพมหานคร 
ขณะเดียวกัน มีกลุ่มผู้ชุมนุมสมาคมสันนิบาตเทศบาลแห่งประเทศไทย เดินทางมายังทำเนียบรัฐบาล เพื่อเรียกร้องให้คณะรัฐมนตรี พิจารณาไม่ตัดงบประมาณในปี 2553

รองเลขาธิการนายกรัฐมนตรี ปฏิเสธแสดงความคิดเห็นเกี่ยวกับกระแสข่าวว่ามีการทาบทามนายอภิรักษ์ โกษะโยธิน มาดำรงตำแหน่งโฆษกประจำสำนักนายกรัฐมนตรี 
นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่แทนโฆษกประจำสำนักนายกรัฐมนตรี กล่าวถึงการปรับเปลี่ยนโฆษกประจำสำนักนายกรัฐมนตรีว่า 
เป็นเรื่องที่ตนเองและนายกรัฐมนตรี ได้กำหนดไว้ตั้งแต่เข้ารับตำแหน่งว่า เมื่อนโยบายและการประชาสัมพันธ์ภาครัฐมีความเข้มแข้ง 
ตนเองก็อาจจะดำรงตำแหน่งรองเลขาธิการนายกรัฐมนตรีเพียงตำแหน่งเดียว ส่วนบุคคลที่จะมาดำรงตำแหน่งโฆษกประจำสำนักนายกรัฐมนตรีนั้น 
ขณะนี้อยู่ระหว่างการพิจารณาตัวบุคคลที่เหมาะสม เป็นบุคคลที่สังคมยอมรับและสามารถสื่อสารไม่ให้เกิดความแตกแยกหรือเผชิญหน้า 
พร้อมปฏิเสธแสดงความคิดเห็นเกี่ยวกับกระแสข่าวว่ามีการทาบทามนายอภิรักษ์ โกษะโยธิน มาดำรงตำแหน่งนี้หรือไม่ 
รวมทั้งปฏิเสธว่าการเปลี่ยนตัวผู้ปฏิบัติหน้าที่โฆษกประจำสำนักนายกรัฐมนตรีเนื่องจากการประชาสัมพันธ์ผลงานรัฐบาล 6 เดือนไม่ประสบความสำเร็

เมื่อวันที่ 11 ส.ค. ที่ทำเนียบรัฐบาล นายศุภชัย ใจสุมทร รองโฆษกประจำสำนักนายกรัฐมนตรี แถลงว่า ที่ประชุมคณะรัฐมนตรีให้ความเห็นชอบหลักการร่าง พ.ร.บ.ระเบียบข้าราชการส่วนท้องถิ่น พ.ศ. ... 
ตามที่กระทรวงมหาดไทยเสนอ โดยมีสาระสำคัญคือ กำหนดให้มีคณะกรรมการข้าราชการส่วนท้องถิ่น (ก.ถ.) ที่มี รมว.มหาดไทยเป็นประธานกรรมการ 
มีสำนักงานคณะกรรมการข้าราชการส่วนท้องถิ่น (ส.ก.ถ.) เป็นส่วนราชการระดับกรม สังกัดกระทรวงมหาดไทย มีคณะกรรม การพิทักษ์ระบบคุณธรรมข้าราชการส่วนท้องถิ่นคณะหนึ่ง (ก.พ.ถ.) จำนวน 7 คน มีเลขาธิการ ก.ถ. เป็นเลขานุการ

วันนี้ (22 ก.ย.) ที่โรงแรมสยามซิตี้ คณะกรรมาธิการพัฒนาการเมือง และการมีส่วนร่วมของประชาชน วุฒิสภา ร่วมกับ ภาคีเครือข่ายผู้ติดตามสถานการณ์ปราสาทพระวิหาร 
ได้จัดสัมมนาเรื่อง “แสวงหาความจริง แผ่นดินเขาพระวิหาร 4.6 ตารางกิโลเมตร” โดยมี นายไพบูลย์ นิติตะวัน ส.ว.สรรหา แกนนำกลุ่ม 40 ส.ว. 
นายสมปอง สุจริตกุล คณบดีคณะนิติศาสตร์ มหาวิทยาลัยรังสิต ร่วมเป็นวิทยากร นายคำนูณ สิทธิสมาน ส.ว.สรรหา เป็นผู้ดำเนินรายการ

โดย นายไพบูลย์ กล่าวช่วงหนึ่งว่า การปักปันเขตแดน ควรตั้งคณะกรรมการอิสระขึ้นมาพิสูจน์ทั้ง 73 หลัก ให้ได้ก่อน โดยไม่เกี่ยวกับตัวเขาพระวิหาร และทั้ง 2 ฝ่าย จะต้องออกจากพื้นที่ข้อพิพาท 4.6 ตารางกิโลเมตร 
นอกจากนี้ ต้องพิจารณาแยกพื้นที่ดังกล่าวออกจากหมู่บ้านภูมิซรอล แล้วควรเปลี่ยนชื่อหมู่บ้านใหม่ เพราะชื่อนี้เป็นภาษาเขมร ที่แปลเป็นไทยว่า แผ่นดินอุดมสมบูรณ์.

วันนี้(22 ก.ย.) ผู้สื่อข่าวรายงานจากทำเนียบรัฐบาลว่า ก่อนการประชุม ครม. ที่มีนายสุเทพ เทือกสุบรรณ รองนายกรัฐมนตรี เป็นประธานแทน นายอภิสิทธิ์ เวชชาชีวะ นายกรัฐมนตรี 
ที่เดินทางไปร่วมประชุมสมัชชาสหประชาชาติที่ประเทศสหรัฐฯนั้น บรรยากาศคงเป็นไปอย่างคึกคัก โดย นพ.วรรณรัตน์ ชาญนุกูล รมว.พลังงาน 
พร้อมด้วย ดร.เจษฎ์ โทณวณิก ประธานมูลนิธิกองทุนเพื่อสิ่งแวดล้อมไทย ชมรมจักรยาน และศิลปิน ดาราชื่อดัง อาทิ 'แบล็ค วนิลลา' ได้ขี่จักรยานมาจากกระทรวงพลังงาน 
ถนนพระราม 1 มายังทำเนียบรัฐบาล เพื่อร่วมประชุมครม. พร้อมแจกสื่อประชาสัมพันธ์ในวัน 'Car free day' เพื่อรณรงค์ให้หยุดใช้รถ เพิ่มพลังกาย ใช้รถสาธารณะ

ทั้งนี้ นพ.วรรณรัตน์ กล่าวว่า เนื่องจากวันที่ 22 ก.ย.ของทุกปีเป็นวัน Car free day 
ที่คนทั่วโลกจะแสดงความเป็นน้ำหนึ่งใจเดียวกันในการป้องกันโลกด้วยการหยุดใช้รถยนต์ส่วนตัว แล้วหันไปใช้รถขนส่งสาธารณะ 
ทั้งนี้หากผู้ใช้รถยนต์เพียง 5 หมื่นคันหันมาใช้บริการรถสาธารณะด้วยระยะทาง 48 กิโลเมตรต่อวัน ใน 1 ปี 260 วันเฉพาะวันทำงาน 
จะสามารถประหยัดน้ำมันได้ถึง 52 ล้านลิตร คิดเป็นค่าน้ำมัน 780 ล้านบาท

ขณะที่ ดร.เจษฎ์ กล่าวว่า ขณะนี้ปริมาณรถส่วนบุคคลที่จดทะเบียนในเขตกทม.มีทั้งสิ้น 2.5 ล้านคัน 
หากรถทุกคันวิ่งคันละ 30 กิโลเมตรต่อวัน จะปล่อยก๊าซคาร์บอนไดออกไซด์ถึง 22.5 ล้านกิโลกรัม ซึ่งต้องใช้ต้นไม้ถึง 22,551 ต้น ในการดูดซับคาร์บอนไดออกไซด์ 
แต่หากทุกคนร่วมกัน 1 วัน เพื่อลดการใช้รถ จะสามารถลดการปล่อยคาร์บอนไดออกไซด์ได้ถึง 11.3 ล้านกิโลกรัม หรือเท่ากับการปลูกต้นไม้กว่า 22,000 ต้น 
ดังนั้นทุกคนสามารถเป็นส่วนหนึ่งของการหยุดโลกร้อนได้ การหยุดใช้รถยนต์ส่วนตัว โดยเฉพาะวันอาทิตย์ซึ่งเป็นวันหยุดพักผ่อน จะช่วยเยียวยาโลกได้ซึ่งไม่ต่างจากการปลูกต้นไม้.

หลังจากนายอนันต์ บุนนาค หรือเอ เข้ารับการผ่าตัดใหญ่เพื่อนำเหล็กที่ยึดตรึงกระดูกด้านนอกออก และเปลี่ยนไปใส่เหล็กยึดด้านในที่แขน 
และขาที่หักจากอุบัติเหตุรถยนต์พุ่งชนรถหกล้อที่ จ.เพชรบูรณ์ เมื่อวันที่ 13 พฤษภาคม ที่ผ่านมา ล่าสุดเมื่อเวลา 11.00 น. วันที่ 14 พฤษภาคม 
ศ.พญ.สุวรรณา เรืองกาญจนเศรษฐ์ ผู้อำนวยการศูนย์การแพทย์สิริกิติ์ โรงพยาบาลรามาธิบดี รศ.นพ.ชาญยุทธ ศุภชาติวงศ์ แพทย์เจ้าของไข้ด้านออร์โธปิดิกส์ 
ผศ.นพ.ปรีดา สัมฤทธิ์ประดิษฐ์ แพทย์เจ้าของไข้ และ อ.นพ.ธีระวัฒน์ ชลาชีวะ วิสัญญีแพทย์ ได้ร่วมกันแถลงข่าวความคืบหน้าอาการ ที่ห้องประชุมชั้น 5 อาคารศูนย์การแพทย์สิริกิติ์ โรงพยาบาลรามาธิบดี ถนนพระราม 6

วันนี้(27 พ.ค.) สำนักข่าวต่างประเทศรายงานว่า โฆษกตำรวจประจำเมืองฟีนิกซ์ มลรัฐแอริโซนา สหรัฐอเมริกา เปิดเผยว่า เมื่อเวลา 11.45 น. วันอังคาร(26 พ.ค.) ที่ผ่านมา หรือราว 23.45 น. ตามเวลาในประเทศไทย 
ด.ญ.เอ็กโซดัส ไทสัน วัย 4 ปี ลูกสาวของนักมวยชื่อดัง และอดีตแชมป์มวยสากลรุ่นเฮฟวีเวท ไมค์ ไทสัน เสียชีวิตลงแล้ว หลังเข้ารับการรักษาตัวที่โรงพยาบาลด้วยอาการขั้นวิกฤติ เนื่องจากถูกสายเคเบิ้ลของเครื่องออกกำลังกายภายในบ้านพักรัดคอ

บีบีซีรายงานว่า นางซู จี ขึ้นศาลในสภาพซูบซีดดูไม่ค่อยมีแรง ให้การว่า ไม่ได้ฝ่าฝืน คำสั่งกักบริเวณ 
ไม่รู้มาก่อนว่านายจอห์น ยีต ทอว์ ชาวอเมริกัน ว่ายน้ำข้ามทะเลสาบอินยาเข้ามาในบ้านพักจากทางไหน เมื่อใด กระทั่งช่วงตี 5 วันที่ 3 พ.ค. หญิงรับใช้จึงมาบอก

ด้านสำนักอุตุนิยมวิทยาญี่ปุ่น รายงานว่า จับแรงสั่นสะเทือนจากการทดลองดังกล่าวได้เมื่อเวลา 09.54 น. ตามเวลาท้องถิ่น 
โดยวัดแรงสั่นสะเทือนได้ 5.3 ริกเตอร์ และพบว่าแรงสั่นสะเทือนครั้งนี้รุนแรงกว่าเมื่อ 4 ปีที่ผ่านมาถึง 4 เท่า ขณะที่กระทรวงกลาโหมรัสเซีย ระบุว่า 
แรงระเบิดครั้งนี้มีความรุนแรงที่ราว 10-20 กิโลตัน ขณะที่ในการทดลองระเบิดนิวเคลียร์ในปี 2549 นั้นมีแรงระเบิดเพียง 1 กิโลตันเท่านั้น

เมื่อวันที่ 27 พ.ค. แอนดี ฮิลล์ โฆษกตำรวจเมืองฟินิกซ์ สหรัฐอเมริกา ออกแถลงการณ์ยืนยันว่า เอ็กซ์โซดัส ไทสัน ลูกสาววัย 4 ขวบของ “มฤตยูดำ” ไมค์ ไทสัน 
อดีตแชมป์มวยโลกรุ่นยักษ์จอมอื้อฉาว วัย 42 ปี ได้เสียชีวิตลงแล้วที่โรงพยาบาลเซนต์โจเซฟ เมื่อเวลา 11.45 น. ของวันที่ 26 พ.ค. ที่ผ่านมา 
หลังประสบอุบัติเหตุลำคอหลุดเข้าไปในบ่วงของสายที่ห้อยระโยงระยางอยู่บนเครื่องวิ่งออกกำลังกายจนขาดอากาศหายใจ โดยเจ้าหน้าที่ตำรวจ 
รายงานถึงอุบัติเหตุดังกล่าว ซึ่งเกิดขึ้นที่บ้านของ ไมค์ ไทสัน ว่า เอ็กซ์โซดัส ถูกพบโดยพี่ชายวัย 7 ขวบ จึงรีบไปตามคุณแม่ซึ่งอยู่อีกห้องหนึ่งของบ้านให้มาช่วยชีวิตน้องสาว 
ก่อนเรียกรถฉุกเฉินมานำตัวไปส่ง รพ.โดยด่วน แม้จะถึงมือแพทย์แล้ว แต่อาการของ เอ็กซ์โซดัส ยังอยู่ในภาวะวิกฤติ ต้องใช้เครื่องช่วยหายใจตลอดเวลา









