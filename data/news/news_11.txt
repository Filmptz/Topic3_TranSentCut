ผู้สื่อข่าวรายงานว่า ระหว่างเวลา 05.10-05.50น.วันที่ 27เมษายน เกิดเหตุโจรใต้กระจายกำลังก่อเหตุร้ายในพื้นที่ 5อำเภอของ จ.นราธิวาส จำนวน 11จุด เหตุการณ์แรกเกิดขึ้นที่ อ.เจาะไอร้อง รวม 2จุด จุดแรกขว้างระเบิดเพลิงใส่โรงเรียนบูกิตประชาอุปถัมภ์ ตั้งอยู่ ม.10 ต.บูกิต เสียหาย 9ห้อง จุดที่สองวางระเบิดหม้อแปลงไฟฟ้า บ้านลูโบ๊ะเย๊าะ ม. 7 ต.จวบ ต่อมา คนร้ายวางระเบิดหม้อแปลงไฟฟ้าริมถนนสายสุไหงโกลก-แว้ง ช่วงบ้านสามแยก ม.6 ต.กายูคละ อ.แว้ง ส่วนที่ อ.บาเจาะ เกิดเหตุ 3จุด โดยวางเพลิงหม้อแปลงไฟฟ้าบ้านส้มป่อย ม.4 ต.กาเยาะมาตี,จุดที่สองใช้ปืนยิงหม้อแปลงไฟฟ้าบ้านกาเยาะมาดี ม.3 ต.กาเยาะมาตี ส่งผลให้กระแสไฟฟ้าขัดข้องและจุดที่สาม คนร้ายวางเพลิงบ้านพักชาวบ้านพื้นที่ ม.6 ต.ปะลุกาสาเมาะ เสียหายเกือบทั้งหลัง//

วันนี้ (29 พ.ค.) นางอังคณา นีละไพจิตร ภรรยาของนายสมชาย นีละไพจิตร อดีตทนายความนักกฎหมายมุสลิม เข้ายื่นหนังสือต่อ พ.ต.อ.ทวี สอดส่อง อธิบดีกรมสอบสวนคดีพิเศษ (ดีเอสไอ) เพื่อเร่งรัดติดตามคดีการหายตัวไปของนายสมชาย หลังถูกเจ้าหน้าที่รัฐอุ้มหายไปตั้งแต่ปี 2547และนายเมธา มาสขาว เลขาฯ คณะกรรมการรณรงค์เพื่อสิทธมนุษยชน(ครส.)ได้นำญาติผู้เสียหายกรณีถูกฆาตกรรมแขวนคอผู้ต้องหาอำพรางคดีที่ จ.กาฬสินธุ์ จำนวน 9 คดี เข้าพบเจ้าหน้าที่ดีเอสไอ เพื่อให้กำลังใจในการทำงาน//

สำหรับคดีนายกิตติศักดิ์ ถิตย์บุญครอง วัยรุ่นจังหวัดกาฬสินธุ์ ถูกฆ่าแขวนคอ ฆาตกรรมอำพรางคดี โดยมีเจ้าหน้าที่ตำรวจเป็นผู้ถูกกล่าวหากระทำการดังกล่าวนั้น ทางดีเอสไอได้รับเป็นคดีพิเศษตั้งแต่ปี 2548 ยอมรับว่าการทำคดีลักษณะนี้อาจจะต้องใช้ระยะเวลา เพื่อให้ได้หลักฐานชัดเจน ขณะเดียวกันทางหัวหน้าพนักงานสอบสวนคือ พ.อ.ปิยะวัฒก์ กิ่งเกตุ ผอ.สำนักคดีอาญาพิเศษ ได้ทุ่มเทติดตามคดีมาโดยตลอด ส่วนตนในฐานะผู้บริหารของดีเอสไอก็พยายามให้ความเป็นธรรม แต่ยอมรับว่าข้าราชการของกรมดีเอสไอส่วนหนึ่งโอนย้ายมาจากสำนักงานตำรวจแห่งชาติ แม้จะยังมียศตำรวจ ซึ่งได้รับพระราชทานฯ แต่ในความเป็นเจ้าหน้าที่ของรัฐก็ต้องทำงานตามกฎหมาย แต่เพื่อให้เกิดความสบายใจในการทำคดี ก็พยายามตั้งคณะพนักงานสอบสวนที่มีความเป็นกลาง ส่วนคดีอื่นๆที่เกิดขึ้นในจ.กาฬสินธุ์นั้น เพื่อให้เกิดความชัดเจนก็จะพิจารณาเพื่อเข้าเป็นคดีพิเศษต่อไป//

เมื่อเวลา 09.30 น. วันที่ 18 มี.ค. ผู้สื่อข่าวรายงานว่า มีชาวบ้านกว่าร้อยคน ทยอยเดินทางเข้าแจ้งความกับ พ.ต.ต.ประสิทธิ์ สมบุญจิตร สารวัตรเวร สภ.เมืองนครนายก เพื่อให้ดำเนินคดีกับนายเสถียร ศิริเพ็ญ อายุ 71 ปี อดีตเกษตรจังหวัดนครนายก อยู่บ้านเลขที่ 158 หมู่ 7 ต.บ้านใหญ่ อ.เมืองนครนายก และเป็นประธานกองทุนเพื่อสวัสดิการผู้สูงอายุจังหวัดนครนายก//

เมื่อเวลา 00.30 น. วันที่ 28 พ.ค. ร.ต.อ.ไชยา เสกสรรค์ ร้อยเวร สภ.เมืองสุพรรณบุรี รับแจ้งอุบัติเหตุรถเก๋งพลิกคว่ำมีคนเสียชีวิตและบาดเจ็บหลายราย บนถนนสายโพธิ์พระยา-อ่างทอง หมู่ 2 ต.โพธิ์พระยา จึงพร้อม พ.ต.ท.สุมนตรี กรรณเลขา รอง ผกก.สส. แพทย์ และเจ้าหน้าที่กู้ภัย รีบไปตรวจสอบที่เกิดเหตุพบรถยนต์เก๋งยี่ห้อนิสสัน สีน้ำเงิน ทะเบียน พต 8908 กรุงเทพมหานคร พลิกคว่ำอยู่ข้างทาง กระจกหน้ารถแตกละเอียด สภาพรถพังเสียหายยับเยิน ขณะที่ภายในรถพบศพนางภาพิมล เอี่ยมยัง อายุ 59 ปี อยู่บ้านเลขที่ 127 หมู่ 9 ต.กระทุ่มล้ม อ.สามพราน จ.นครปฐม เสียชีวิตอยู่ที่เบาะหลัง//

ทุกวันที่ 25 กรกฎาคมของทุกปี จะมีพิธีวางพวงมาลาสดุดีวีรกรรมพระยาไชยบูรณ์ (ทองอยู่ สุวรรณบาตร) ที่อนุสาวรีย์บนถนนยันตรกิจโกศล ต.นาจักร อ.เมือง จ.แพร่ ข้าหลวงเมืองแพร่ที่ถูก "กบฏเงี้ยวเมืองแพร่" ประหารชีวิตเมื่อ 107 ปีก่อน//

แต่กระทรวงกลาโหมญี่ปุ่นกล่าวว่า การยิงขีปนาวุธตรงมายังโอกินาวาหรือเกาะกวม ดูเหมือนไม่น่าเป็นไปได้ เพราะว่าจรวดตอนแรกอาจตกลงสู่น่านน้ำของจีน ที่อาจไปกวนใจปักกิ่งหรือตกลงสู่ดินแดนทางตะวันตกของญี่ปุ่น รายงานข่าวของโยมิอูริ ชิมบุนระบุ//

ทั้งนี้ หากขีปนาวุธถูกเล็งมาในทิศทางของฮาวาย จรวดตอนแรกอาจตกลงในทะเลญี่ปุ่น (ทะเลตะวันออก) ก่อนขีปนาวุธส่วนที่เหลือจะพุ่งข้ามทางภาคเหนือของญี่ปุ่นและมุ่งหน้าสู่อเมริกาเหนือ//

ความตึงเครียดบริเวณคาบสมุทรเกาหลี เพิ่มสูงขึ้นเรื่อยๆหลังจากเปียงยางปฏิบัติการทดสอบนิวเคลียร์ครั้งที่ 2 เมื่อเดือนที่แล้ว และเมื่อวันเสาร์(13) เกาหลีเหนือ ประกาศสร้างระเบิดปรมาณูเพิ่มเติมและเริ่มกระบวนการแปรรูปยูเรเนียมสำหรับโครงการอาวุธนิวเคลียร์ ตอบโต้มาตรการคว่ำบาตรรอบใหม่ของสหประชาชาติ//

นายเอมาร์ เด ลางเกอแซล รองประธานอาวุโส และประธานกลุ่มธุรกิจสมาร์ท แฮนด์เฮลด์ เอเซอร์ อิงค์ กล่าวว่า บริษัทตั้งเป้าติดอันดับผู้จำหน่ายสมาร์ทโฟนรายใหญ่ที่สุด 1 ใน 5 ของโลกภายใน 3-5 ปี เพื่อสานวิสัยทัศน์การปรับบทบาทแบรนด์เอเซอร์เป็นผู้ให้บริการ "โมบาย ดาต้า ดีไวส์" ครบวงจร//

นายพุฒิพงษ์ ปุณณกันต์ รองโฆษกประจำสำนักนายกรัฐมนตรี กล่าวว่า คณะรัฐมนตรีอนุมัติงบประมาณช่วยเหลือผู้ประสบอุทกภัยในพื้นที่ภาคใต้ และพื้นที่อื่นๆ วงเงิน 3,802 ล้านบาท โดยในส่วนของพื้นที่ภาคใต้ได้รับงบประมาณ 2,338 ล้านบาท และภูมิภาคอื่นๆ จำนวน 1,463 ล้านบาท ทั้งนี้จะกระจายงบประมาณให้กับกระทรวงต่างๆ ที่เกี่ยวข้อง ประกอบด้วย กระทรวงเกษตรและสหกรณ์ กระทรวงคมนาคม กระทรวงทรัพยากรธรรมชาติและสิ่งแวดล้อม กระทรวงศึกษาธิการ กระทรวงสาธาณสุข และสำนักงานคณะกรรมการพระพุทธศาสนาแห่งชาติ ไปดำเนินการช่วยเหลือผู้ประสบอุทกภัยต่อไป//

ร้อยตำรวจเอก เฉลิม อยู่บำรุง ประธาน ส.ส.พรรคเพื่อไทย กล่าวถึงกรณีที่ นายวิทยา บุรณะศิริ ประธานคณะกรรมการประสานงานพรรคร่วมฝ่ายค้าน ยื่นหนังสือคัดค้านการเลื่อนวันอภิปรายไม่ไว้วางใจของ นายชัย ชิดชอบ ประธานสภาผู้เเทนราษฎรว่า ถือเป็นสิทธิที่สามารถทำได้ เพราะตามประเพณีปฏิบัติต้องใช้เวลา 2 สัปดาห์ในการบรรจุญัตติ เเต่ครั้งนี้เชื่อว่า นายชัย คงจะไม่เลื่อนตามที่ฝ่ายค้านร้องขอ เพราะมีการบรรจุเป็นวาระไว้เเล้ว อย่างไรก็ตามส่วนตัวเห็นว่า การเลื่อนเวลาในการอภิปรายเข้ามาเป็นเรื่องที่ดี เเละตนเองมีความพร้อมในข้อมูลที่จะใช้ในการอภิปราย//

ร้อยตำรวจเอก เฉลิม ยังฝากไปถึงนายกรัฐมนตรี พรรคประชาธิปัตย์ว่า หากมั่นใจในความบริสุทธิ์ ควรหยุดใช้อำนาจรัฐคุกคามข้าราชการประจำ ที่มีส่วนเกี่ยวข้องกับการให้ข้อมูลแก่ฝ่ายค้าน เเละเชื่อว่าข้อมูลที่รัฐบาลได้ จะไม่กระทบต่อการอภิปราย รวมถึงการใช้ความพยายามในการดักฟังโทรศัพท์ของตนเองด้วย ขณะเดียวกันก็พร้อมยอมรับว่า การอภิปรายในครั้งนี้จะมีการพาดพิงถึงบุคคลภายนอก และอาจมีการถูกฟ้องร้องในคดีหมิ่นประมาทประมาณ 5 คดีหลังการอภิปรายเสร็จสิ้นลง//

ส่วนโครงการก่อสร้างอาคารผู้ป่วยให้กับข้าราชการตำรวจ วงเงิน 1,200 ล้านบาท โดยใช้งบประมาณปี 2552 จำนวน 525 ล้านบาท จากนั้นให้ตั้งเป็นโครงการผูกพัน 3 ปี ตั้งแต่ปี 2553 - 2555 จัดสรรปีละ 400 ล้านบาท//

"น้ามวล"ผ่านตาชั่งสบายพร้อมเปิดศึกแย่งแชมป์โลก WBO 115 ปอนด์กับ โฮเซ โลเปซ ช่อง 7 สียิงสดวันนี้ มั่นใจเต็มร้อย ไม่หวั่นคำคุยนักชกเจ้าถิ่นที่ประกาศจะชนะน็อก “เสี่ยโก้” ยอมรับครบยกโอกาสแพ้แต้มสูง เพราะมีเปาเจ้าถิ่นทั้งให้คะแนนและชี้ขาดบนเวที แต่ถ้าชนะได้รับอัดฉีดรวยเละแน่//

ความเคลื่อนไหวศึกชิงแชมป์โลกองค์กรมวยโลก WBO รุ่นจูเนียร์แบนตั้มเวต (115 ปอนด์) ระหว่าง นักชกไทย “ไอ้หมัดปืนกล”ประมวลศักดิ์ โพธิ์สุวรรณ รองแชมป์โลกอันดับ 1 วัย 40 ปี กับนักชกเจ้าถิ่นวัย 36 ปี โฮเซ โลเปซ จากเปอร์โตริโก ล่าสุดได้มีการชั่งน้ำหนักอย่างเป็นทางการ ผลทั้งคู่ชั่งครั้งเดียวผ่าน ไม่มีปัญหา โดย ประมวลศักดิ์ โพธิ์สุวรรณ ชั่งได้ 114.4 ปอนด์ ส่วน โฮเซ โลเปซ ชั่งได้ 114.9 ปอนด์ ทั้งคู่จะตะบันหน้ากันประมาณห้าทุ่มของวันที่ 28 มี.ค. ตามเวลาท้องถิ่นที่เมืองบายามอน ประเทศเปอร์โตริโก ช่อง 7 สี ถ่ายทอดสดผ่านดาวเทียม ให้แฟนมวยชาวไทยได้ชมกันในวันที่ 29 มี.ค. นี้ เวลา 10.00 น. เป็นต้นไป//

วันนี้(28 พ.ค.) สำนักข่าวต่างประเทศรายงานว่า ในนัดชิงชนะเลิศ ฟุตบอลยูฟ่า แชมเปียนส์ลีก ที่กรุงโรม ประเทศอิตาลี นายโฮเซ หลุยส์ โรดริเกส ซาปาเตโร นายกรัฐมนตรี ของสเปน ซึ่งเดินทางไปร่วมชมการแข่งขันด้วย ได้กล่าวชื่นชมสโมสรบาร์เซโลนา ที่สามารถเอาชนะทีมแมนเชสเตอร์ยูไนเต็ดมาได้ 2 ประตูต่อ 0 คว้าแชมป์ยูฟ่า แชมเปียนส์ลีก ว่าเป็นดรีมทีม อีกทั้งยังเชื่อว่า สเปนจะคว้าแชมป์ฟุตบอลโลกในปีหน้าด้วย ทั้งนี้ สเปนสามารถสร้างสถิติคว้าแชมป์ฟุตบอล 3 รายการสำคัญของโลก ทั้ง แชมป์ยูโร 2008 , ยูฟ่า แชมเปียนส์ลีก และยูฟ่า แชมเปียนส์ลีก//

นายวิมล กาญจนะ อุปนายกสมาคมฟุตบอลแห่งประเทศไทย และประธานคณะกรรมการจัดการแข่งขันฟุตบอลลีกภูมิภาค ดิวิชั่น 2 เปิดเผยว่า หลังจากสมาคมฟุตบอลฯ จัดการแข่งขันฟุตบอลลีกภูมิภาค ดิวิชั่น 2 ขึ้นมา โดยมี 53 ทีมจากทั่วประเทศเข้าร่วม ล่าสุด ประสบความสำเร็จอย่างมาก ไม่ว่าจะเป็นเรื่องของผู้ชมแตะละสนาม,การจัดการแข่งขัน โดยแต่ละทีมตื่นตัวอย่างมาก มีการจ้างนักเตะต่างชาติมาร่วมสโมสรด้วย ซึ่ง นายวรวีร์ มะกูดี นายกสมาคมฟุตบอลฯ มีเป้าหมายในการพัฒนาฟุตบอลระดับรากหญ้า ตามโครงการ “วิชั่น ไทยแลนด์” อีกทั้งเป็นการสนองนโยบายของรัฐบาล และนโยบายของ นายอภิสิทธิ์ เวชชาชีวะ นายกรัฐมนตรี ที่หวังขยายฐานกีฬาอาชีพไปสู่ภูมิภาคให้มากที่สุด ควบคู่ไปกับเรื่องเศรษฐกิจ, สังคม, สันติภาพ และการสานสัมพันธ์กับเพื่อนบ้าน โดยใช้กีฬาฟุตบอลเป็นสื่อ ล่าสุดนับว่าเป็นโอกาสอันดี เมื่อสมาคมฟุตบอล สปป. ลาว ได้ส่งหนังสือเชิญ สโมสรฟุตบอลจังหวัดนครพนม ซึ่งเล่นอยู่ใน ลีกภูมิภาค ดิวิชั่น 2 ไปแข่งขันอุ่นเครื่องกับ ทีมชาติลาวชุดเตรียมซีเกมส์ ครั้งที่ 25 ในวันที่ 10 มิ.ย. ที่สนามกีฬาแขวงสะหวันนะเขต ซึ่งจะ มีผู้บริหารระดับสูงของจังหวัดนครพนม, มุกดาหาร และจากสมาคมฟุตบอลฯ ร่วมเดินทางไปด้วย//

รุ่งฟ้า เกียรติพจน์ ผู้อำนวยการด้านบริหารแบรนด์และการสื่อสารการตลาด ทรู คอร์ปอเรชั่นฯ กล่าวถึงการเข้าร่วมโครงการนี้ว่า ถือเป็นนโยบายหลักของทรูที่จะทำกิจกรรมช่วยเหลือสังคมเรื่องสิ่งแวดล้อม และภายในองค์กรของทรู โดยมีคณะกรรมการที่ทำงานทางด้านนี้อยู่ คือ “คณะทำงานประหยัดพลังงานฯกลุ่มทรู” ทำหน้าที่ดูแลและส่งเสริมกิจกรรมจากด้านการประหยัดพลังงานของกลุ่มทรู เช่น การลดการใช้พลังงานในอาคารสำนักงาน, โครงการพลังงานไฟฟ้าจากกังหันลม, โครงการชุมสายสีเขียวรณรงค์ให้พนักงานมีส่วนร่วมในการลดการใช้พลังงานและสร้างความรื่นรมย์ที่ชุมสายโทรศัพท์บ้านทรูและโทรศัพท์เคลื่อนที่ทรูมูฟ//

“สำหรับโครงการ Earth Hour ทรูมีความยินดีเป็นอย่างยิ่งที่จะเข้าร่วมโครงการในครั้งนี้เพราะถือเป็นโครงการใหญ่ระดับโลกและเป็นการรวมพลังครั้งสำคัญของคนรักษ์โลกที่จะช่วยดูแลรักษาโลกของเราร่วมกัน ซึ่งทรูมีความพร้อมที่จะเป็นพลังสำคัญในการสนับสนุนกิจกรรมในครั้งดังกล่าว และพร้อมจะให้ความร่วมมืออย่างเต็มที่โดยการนำสื่อในเครือทั้งหมดมาร่วมประชาสัมพันธ์โครงการนี้ อาทิ TrueMove, TrueVisions, TrueOnline รวมทั้งร้านค้าในเครือ TrueShop, TrueCoffee ก็เข้าร่วมโครงการเช่นเดียวกัน ในส่วนของพนักงาน ทรูได้ทำการประชาสัมพันธ์ถึงพนักงานในองค์กรทั่วประเทศ ให้ช่วยกันสื่อสารถึงการช่วยกันปิดไฟในวันเสาร์ที่ 28 มีนาคม ซึ่งในครั้งนี้มี ผู้บริหาร พนักงาน คู่ค้าและลูกค้าของทรูเข้าร่วมกิจกรรมโดยพร้อมเพรียง” รุ่งฟ้า กล่าว//

ส่วนความคาดหวังที่จะได้รับจากการเข้าร่วมกิจกรรมและเป็นหนึ่งในผู้สนับสนุนหลัก ผู้บริหารสาว กล่าวทิ้งท้ายว่า การที่ทรูได้พยายามประชาสัมพันธ์ออกไป เพอื่ต้องการสื่อให้ลูกค้าจะให้ความร่วมมือเพราะเป็นเรื่องที่ทุกคนจะสามารถช่วยสังคมช่วยสิ่งแวดล้อมได้โดยง่าย และที่ผ่านมาก็มีการตื่นตัวเรื่องภาวะโลกร้อนมาโดยตลอด และทาง ทรูเองก็เข้าร่วมโครงการนี้มาเป็นปีที่ 3 แล้ว เราหวังว่าจะได้รับความร่วมมือจากคนไทยเพิ่มขึ้นจากเดิมและได้รับปริมาณการประหยัดไฟสูงทัดเทียมทั่วโลก แต่สิ่งสำคัญที่สุดที่ทรูปรารถนาจะได้รับจริงๆ คือ จิตสำนึกรักษ์โลกที่เพิ่มขึ้นพร้อมอัตราการประหยัดพลังงานจากคนไทยทุกคน//

เว็บไซต์หนังสือพิมพ์วอลล์สตรีท เจอรัล อ้างแหล่งข่าวใกล้ชิดการเจรจาว่า ซันไมโครซิสเต็มส์ บริษัทผู้ผลิตและให้บริการด้านคอมพิวเตอร์ชั้นนำของโลก ได้แจ้งยุติข้อตกลงกับไอบีเอ็ม ผู้ผลิตและให้บริการด้านคอมพิวเตอร์เช่นกัน เรื่องการเจรจาซื้อกิจการ//

สอบสวนเบื้องต้นนายนพคุณรับสารภาพว่า วันเกิดเหตุขณะขี่รถกลับจากส่งลูกค้า โดยใช้เส้นทางถนนพัทยาสาย 2 จนผ่านมาถึงหน้าหน้าสรรพสินค้าไมล์ชอปปิ้งมอลล์ จู่ ๆ ถูกนายอัลเบิร์ท ที่กำลังเดินข้ามถนน ใช้มือตบศีรษะโดยไม่ทราบสาเหตุ ด้วยความโมโหประกอบกับเคยเป็นนักมวยไทยมาก่อน จึงจอดรถแล้วลงไปต่อยนายอัลเบิร์ท ด้วยหมัดขวาตรงเข้าใบหน้า 1 ครั้ง จนนายอัลเบิร์ทล้มลงกับพื้น ตนคิดว่าไม่เป็นอะไรมาก จึงขี่รถกลับบ้านตามปกติ และก็ยังทำมาหากินตามปกติ กระทั่งตำรวจตามมาจับกุมตัว เบื้องต้นตำรวจแจ้งข้อกล่าวหาทำร้ายร่างกายผู้อื่นจนถึงแก่ความตายโดยไม่ เจตนาฯ//

เมื่อเวลา 12.30 น. วันที่ 31 มี.ค. ที่ห้องประชุมดุรงค์วิบูลย์ กองบังคับการตำรวจภูธรจังหวัดเชียงราย พ.ต.อ.ณรงค์ชัย วงษ์สามี รอง ผบก.ภ.จว.เชียงราย พ.ต.อ.ธรรมศักดิ์ ปิ่นทอง ผกก.สส.ภ.จว.เชียงราย พ.ต.ท.วรพงษ์ มัจพันธ์ รอง ผกก.สส.สภ.เมืองเชียงราย ร่วมกันนำตัว 3 ผู้ต้องหาคดียาเสพติด ประกอบด้วย นายไกรวัลย์ จันทะวงค์ อายุ 34 ปี อยู่บ้านเลขที่ 97 หมู่ 11 ต.ป่าตึง อ.แม่จัน นายบุญมี ทินนา อายุ 31 ปี อยู่บ้านเลขที่ 100/2 หมู่ 23 ต.รอบเวียง อ.เมือง จ.เชียงราย และนายจะทอ กาวสี อายุ 22 ปี อยู่บ้านเลขที่ 67 หมู่ 10 ต.เทอดไทย อ.แม่ฟ้าหลวง พร้อมของกลางเฮโรอีนชนิดผงบรรจุถุงพลาสติก จำนวน 1 ถุง หนัก 350 กรัม ยาบ้า 1 มัด รวม 2,000 เม็ด รถจักรยานยนต์ยี่ห้อฮอนด้า รุ่นเวฟ สีแดง ไม่ติดแผ่นป้ายทะเบียน จำนวน 1 คันและโทรศัพท์มือถือ 3 เครื่อง มาแถลงผลการจับกุม//

เบื้องต้นนายไกรวัลย์ กับนายจะทอ สารภาพว่ารับจ้างจากนายทุนคนหนึ่งให้นำยาบ้าและเฮโรอีนมาส่ง จะได้ค่าจ้าง 10,000 บาท ส่วนนายบุญมี ให้การปฎิเสธ ซึ่งทางเจ้าหน้าที่คาดว่ายาบ้าและเฮโรอีนจำนวนดังกล่าว อาจจะเป็นแค่ตัวอย่างที่ส่งไปให้คู่ค้าดูก่อนที่จะสั่งซื้อล็อตใหญ่ต่อไป อย่างไรก็ตาม จะได้สอบสวนขยายผลติดตามจับกุมผู้ร่วมขบวนการรายนี้มาดำเนินคดีต่อไป//

กลางดึกที่ผ่านมา (26 มี.ค.) ร.ต.อ.เฉลียว ท้ายฮู้ ร้อยเวร สภ.เมืองภูเก็ต รับแจ้งมีเหตุชิงทรัพย์ที่ร้านสะดวกซื้อ บนถนนเจ้าฟ้า ตรงข้ามธนาคารไทยพาณิชย์ ต.วิชิต อ.เมือง จึงไปตรวจสอบพร้อม พ.ต.อ.วันไชย เอกพรพิชญ์ ผกก. ที่เกิดเหตุพบ น.ส.สุพัตรา ศรีสุขโข อายุ 20 ปี พนักงานของร้านยืนรอหน้าตาตื่น ให้การว่า ก่อนเกิดเหตุมีคนร้ายสวมเสื้อยืดคอกลม ผมรองทรง เดินเข้ามาในร้านแล้วใช้มีดคัดเตอร์ จี้ตน แล้วหยิบโทรศัพท์มือถือไป 1 เครื่อง จากนั้นวิ่งหลบหนีไป เบื้องต้นเจ้าหน้าที่อยู่ระหว่างหาเบาะแสติดตามจับกุมต่อไป//

ด้าน พ.ต.อ.อำนาจ กล่าวว่า วานนี้ เวลา 18.00 น.น.ส.ศิริพร ได้เข้ามาแจ้งความกับพนักงานสอบสวน ว่า ทำเงินจำนวน 140,000 บาท หายไป จึงได้สั่งให้ฝ่ายสืบสวน ดำเนินการติดตาม สืบหาจนกระทั่งแม่ของน้องแพรว โทรศัพท์มาแจ้งว่า บุตรสาวพบเงินจำนวนดังกล่าว แต่ถูกผู้ขับขี่รถจักรยานยนต์รับจ้างเอาไปหมดแล้ว จึงได้สั่งให้ฝ่ายสืบสวนไปสืบหาที่วินรถจักรยานยนต์รับจ้าง จนกระทั่งพบตัว และผู้ขับขี่รถจักรยานยนต์รับจ้างได้คืนเงินให้ครบจำนวน 140,000 บาท//

เมื่อเวลา 02.30 น. วันที่ 28 เม.ย. พ.ต.ต.มารุต แก้วประเสริฐ พงส. (สบ2) สน.วังทองหลาง รับแจ้งเหตุยิงกันตายที่ใกล้ปั๊มแก๊สยงกิจ ถนนประดิษฐ์มนูธรรม แขวงและเขตวังทองหลาง จึงไปที่เกิดเหตุพร้อมด้วย พล.ต.ท. วรพงษ์ ชิวปรีชา ผบช.น. พล.ต.ต.วิมล เปาอินทร์ ผบก.น.4 กำลังตำรวจจำนวนหนึ่ง เจ้าหน้าที่ พฐ. แพทย์นิติเวช และเจ้าหน้าที่มูลนิธิร่วมกตัญญู พบรถแวนยี่ห้อโตโยต้า (อแวนซา) สีบรอนซ์เงิน หมายเลขทะเบียน ฌฌ 9902 กรุงเทพมหานคร จอดอยู่ในสภาพกระจกข้างด้านซ้ายแตกเป็นรูใหญ่ มีรูกระสุนปืนที่ประตูหน้าขวาฝั่งคนขับ 1 รู และประตูหลังด้านขวาอีก 2 รู ภายในรถพบ ส.ท.ทัศนัย จุลนันทร์ อายุ 30 ปี ทหารสังกัด พัน ร. 1 รอ. นั่งเสียชีวิตที่เบาะคนขับ มีบาดแผลถูกยิงด้วยกระสุนปืนไม่ทราบขนาดที่หลังกกหูขวา 1 นัด//

ศาลจังหวัดตลิ่งชัน นัดฟังคำสั่งในคดีที่ น.ส.วดี หรือ น้องน้ำ เบญจปัญญาวงศ์ นักศึกษาชั้นปีที่ 4 คณะนิติศาสตร์ ม.กรุงเทพธนบุรี นักเขียนรางวัลเยาวชนดีเด่น เรนโบว์อวอร์ด ปี 2546 นามปากกา เพชรน้ำหนึ่ง และ วดี บุตรสาวของ นางเพชรลดา เฟื่องอักษร นักเขียนอิสระ เป็นโจทก์ยื่นฟ้อง กทม. นายประคอง มณีฉาย วิศวกร และ บริษัท บี.ซี.ดี.ซี. จำกัด เป็นผู้รับเหมาก่อสร้างเป็นจำเลยที่ 1 - 3 เรื่องละเมิดเรียกค่าเสียหาย จำนวน 5 ล้านบาทจากกรณี เมื่อวันที่ 10 ต.ค. ปี 2550 น.ส.วดี ได้รับบาดเจ็บจากการเดินตกริมฟุตพาท ถนนทวีวัฒนา - กาญจนาภิเษกเป็นเหตุให้กระดูกข้อเท้าซ้ายแตกจนต้องเป็นผู้พิการ โดยวันนี้ น.ส.วดี เดินทางมาฟังคำสั่งศาล พร้อมบิดา มารดาและทนายความ ซึ่งศาลมีคำสั่งประทับรับฟ้อง และได้อนุญาตให้ยกเว้นค่าธรรมเนียมศาลกับโจทก์ในการยื่นฟ้องคดีแพ่งทั้งนี้ ศาลได้นัดพร้อมคู่ความเพื่อกำหนดวันนัดสืบพยาน ในวันที่ 29 มิ.ย.นี้ เวลา 09.00 น.//

วันนี้ (7 พ.ค.) เมื่อเวลา 21.00 น. กลุ่มผู้ค้าตลาดพัฒนพงษ์ประมาณ 200 คนเดินทางมารวมตัวกันหน้าที่ทำการพรรคประชาธิปัตย์ เพื่อร้องขอความเป็นธรรมกับนายอลงกรณ์ พลบุตร รมช.กระทรวงพาณิชย์ รับผิดชอบการปราบปรามสินค้าละเมิดลิขสิทธิ์ หลังจากเมื่อคืนวันที่ 6 พ.ค.ที่ผ่านมา เจ้าหน้าที่ของกระทรวงพาณิชย์ใช้ความรุนแรงในการจับกุมสินค้าละเมิดลิขสิทธิ์จนเกิดการปะทะกับกลุ่มผู้ค้าในตลาดพัฒนพงษ์ ส่งผลให้มีผู้บาดเจ็บหลายราย//
