มีเมทแอมเฟตามีน ไว้ครอบครองเพื่อจำหน่าย จากกรณี วันที่ 19 ก.ย.2551 จำเลยถูกตำรวจกองปราบปรามจับกุมได้จากการล่อซื้อยาบ้า จำนวน 100,000 เม็ด มูลค่า 30 ล้านบาท 
โดยศาลวิเคราะห์พยานหลักฐาน จากการนำสืบของ

รายงานข่าวระบุว่า นอกจากราคาน้ำมันดิบในตลาดสหรัฐจะปรับตัวสูงขึ้นแล้ว ราคาน้ำมันสำเร็จรูปสิงคโปร์ก็ขยับขึ้นเช่นกัน โดยเมื่อวันที่ 8 พฤษภาคมที่ผ่านมา ราคาน้ำมันเบนซิน ปิดที่ 66.89 ดอลาร์สหรัฐต่อบาร์เรล 
น้ำมันดีเซลปิดที่ 64.57 ดอลลาร์สหรัฐต่อบาร์เรล ทำให้ค่าการตลาดผู้ค้าน้ำมันลดลง หลังจากที่มีการปรับขึ้นราคาน้ำมันขายปลีกทุกประเภทของไทยยกเว้นอี 85 ไปแล้วลิตรละ 60 สตางค์ 
ส่งผลให้ราคาเบนซิน 91 ขยับเกิน 30 บาทต่อลิตรไปแล้ว

วันนี้ (28 พ.ค.) เมื่อเวลา 21.30 น.ที่ บก.ตปพ. พล.ต.ต.ฉันทวิทย์ รามสูตร ผบก.ตปพ. พร้อมด้วย พ.ต.อ.สุทธิพงษ์ วงษ์ปิ่น รอง ผบก.ตปพ. พ.ต.อ.ภาณุรัตน์ หลักบุญ ผกก.1 บก.ตปพ. 
ร่วมกันแถลงผลการจับกุม นายอุทิศ นิสัยหาญ อายุ 38 ปี อยู่บ้านเลขที่ 13 หมู่ 14 ต.ผักบัง อ.ภูเขียว จ.ชัยภูมิ นางออน พันธวง อายุ 20 ปี สัญชาติลาว และนางน้อยอายุ 20 ปี สัญชาติลาว 
พร้อมของกลางยาบ้าจำนวน 16,000 เม็ด และรถแท็กซี่ยี่ห้อโตโยต้า โคโรลล่า สีชมพู ทะเบียน ทล 6456 กทม. โดยจับกุมได้ที่ลานจอดรถห้างสรรพสินค้าโรบินสัน รัชดา เมื่อเวลา 17.00 น.วันที่ 28 พ.ค.2552

น.ส.ศศิธารา พิชัยชาญณรงค์ ปลัดกระทรวงการท่องเที่ยวและกีฬา กล่าวว่า รัฐบาลได้อนุมัติงบประมาณสำหรับภาคการท่องเที่ยวประจำปี 2553 แล้ว โดยได้รับวงเงินรวม 11,622 ล้านบาท 
ซึ่งลดลงจากวงเงินที่ยื่นขอไป 2.8 หมื่นล้านบาท และลดลงจากงบประมาณปี 2552 ที่ได้รับมา 12,259 ล้านบาท ราว 5% หรือ 636 ล้านบาท จากงบประมาณดังกล่าว 
ส่งผลให้สำนักพัฒนาการท่องเที่ยว (สพท.) ไม่ได้รับงบประมาณในการพัฒนาแหล่งท่องเที่ยวในรูปแบบอาคารขนาดใหญ่ต่างๆ และมีการสั่งให้ทบทวนและศึกษาความเป็นไปได้ในโครงการศูนย์ประชุมภูเก็ต

นอกจากยังมีข้อมูลเกี่ยวกับการจัดซื้อรถหุ้มเกราะจากประเทศยูเครน มูลค่ากว่า 2,000 ล้านบาท ซึ่งเป็นรถของสหภาพโซเวียต ที่มาดัดแปลงใหม่ ซึ่งในอนาคตจะไม่มีอะไหล่ 
และการซื้อยังผิดระเบียบกระทรวงกลาโหมที่ระบุว่าการจัดซื้ออุปกรณ์ ทางทหารต้องมีข้อตกลงความร่วมมือทางทหารกับประเทศนั้นๆ

โลมาอิรวดีในทะเลสาปสงขลาเสี่ยงสูญพันธ์ เผยปี'51 ตายไปกว่าครึ่ง ขณะที่ระหว่างเดือน ต.ค.51-ม.ค.52 ที่ผ่านมาพบตายไปแล้ว 4 ตัว แฉสาเหตุชาวบ้านใช้อวนจับปลาบึกไม่ระวัง 
ทช.สั่งระวังเข้ม พร้อมวอนชาวประมงพื้นบ้านช่วยดูแล

นายสำราญ รักชาติ อธิบดีกรมทรัพยากรทางทะเลและชายฝั่ง เปิดเผยว่า ได้รับรายงานจากศูนย์วิจัยทรัพยากรทางทะเลและชายฝั่งอ่าวไทยตอนล่าง สถาบันวิจัยและพัฒนาทรัพยากรทางทะเล ชายฝั่งทะเล และป่าชายเลน 
ถึงการดำเนินการป้องกันและเฝ้าระวังโลมาอิรวดีในบริเวณทะเลสาปสงขลาว่า ปี 2551 ที่ผ่านมา ปลาโลมาอิรวดีในทะเลสาปสงขลาลดจำนวนลงอย่างมาก 
โดยพบว่า มีการตายลงกว่าครึ่งหนึ่งของจำนวนโลมาอิรวดีที่มีเหลืออยู่ทั้งหมดราว 30 ตัว ซึ่งสาเหตุหลักมาจากการใช้อวนปลาบึกของชาวประมงในพื้นที่มากขึ้น 
จึงเกรงว่าจะส่งผลกระทบต่อฝูงโลมาอิรวดีที่อยู่ในทะเลสาปสงขลาจะต้องพบกับ ภาวะวิกฤติในอนาคตอันใกล้นี้ จึงสั่งการให้มีการเฝ้าระวังและติดตามดูแลอย่างต่อเนื่อง

ด้าน นายสุพจน์ จันทราภรณ์ศิลป์ ผู้อำนวยการศูนย์วิจัยทรัพยากรทางทะเลและชายฝั่งอ่าวไทยตอนล่าง เผยว่า จากการเฝ้าติดตามโลมาอิรวดีในทะเลสาบสงขลาระหว่างเดือนตุลาคม 2551-มกราคม 2552 ที่ผ่านมา 
ยังพบการตายของโลมาอิรวดีในพื้นที่อย่างต่อเนื่อง โดยพบว่า มีโลมาอิรวดีตายไปแล้วถึง 4 ตัว ซึ่งเมื่อเมื่อเทียบกับช่วงเดียวกันของปีที่แล้ว ยังถือว่าน้อยมาก แต่หากเกิดเหตุการณ์เช่นนี้ต่อไป 
อาจจะส่งผลให้โลมาอิรวดีในทะเลสาบสงขลาสูญพันธุ์อย่างแน่นอน

หลังจากนั้น ให้ภาครัฐ จัดโซนนิ่ง คลื่นความถี่วิทยุแต่ละประเภทใหม่ ไม่ให้ทับซ้อนกัน โดยอาจจะแบ่งตามสัดส่วนคลื่นความถี่ ที่กำหนดไว้ใน พ.ร.บ.องค์กรจัดสรรคลื่นความถี่ ปี 2543 ที่กำหนดสัดส่วนสื่อภาคประชาชน 20% 
สื่อธุรกิจ 40% และสื่อสาธารณะ 40% เพื่อนำมาแบ่งคลื่นความถี่ให้วิทยุชุมชน ไม่ให้ทับซ้อนกับวิทยุชุมชน มีโฆษณาที่จะต้องอยู่ในกลุ่มสื่อธุรกิจ

ปัจจุบันที่ยังไม่มีองค์กรอิสระจัดสรรคลื่น หน่วยงานที่ดูแลวิทยุชุมชน คือ คณะกรรมการกิจการโทรคมนาคม (กทช.) ที่มีคณะอนุกรรมการ วิทยุกระจายเสียงและวิทยุโทรทัศน์ เป็นคณะทำงานอยู่นั้น 
น่าจะพิจารณาการแก้ปัญหาคลื่นวิทยุชุมชนทับซ้อนกัน ด้วยการทำคลื่นวิทยุหลักที่มีอยู่ มา Reuse คือ การนำคลื่นความถี่เดิมมาใช้ใหม่ อาทิเช่น เลขที่คลื่นความถี่ที่อยู่ในกรุงเทพฯ ก็ใช้ในจังหวัดอื่นๆ 
ได้ อาทิเช่น คลื่น 102 ในกรุงเทพฯ ก็นำมาใช้เป็น 102 เชียงใหม่ ได้ด้วย โดยไม่ถือเป็นการจัดสรรคลื่นความถี่ใหม่ที่กฎหมายห้ามไว้ แต่เป็นการนำคลื่นความถี่เดิมมาใช้ ซึ่งจะช่วยให้มีจำนวนคลื่นความถี่ใช้ในชุมชนได้มากขึ้น

นายวิทยา บูรณศิริ ประธานวิปฝ่ายค้าน กล่าวถึงกรณีที่นายอภิสิทธิ์ เวชชาชีวะ นายกรัฐมนตรี จะนัดหารือการปฎิรูปการเมืองกับพรรคเพื่อไทย ในวันพุธ (18 มี.ค.) นี้ว่า 
พรรคเพื่อไทย จะเสนอให้นายกฯ เปลี่ยนเจ้าภาพ จากสถาบันพระปกเกล้ามาให้ฝ่ายนิติบัญญัติเป็นผู้ดำเนินการโดยร่วมมือกับองค์กรภาควิชาการต่างๆ เพราะไม่เช่นนั้นจะเหมือนกับการขี่ม้ารอบค่าย 
เพราะสถาบันพระปกเกล้าไม่สามารถ ตราพระราชบัญญัติได้ ซึ่งคาดว่าจะใช้เวลาเพียง 90 วันก็จะแล้วเสร็จ ส่วนตัวประธานนั้นก็ต้องมีการหารือกันว่าจะเอาใคร

นายบวรศักดิ์ อุวรรณโณ เลขาธิการสถาบันพระปกเกล้า กล่าวถึงกรณีที่สถาบันพระปกเกล้ารับหน้าที่เป็นตัวกลางในการปฎิรูปการเมือง ว่า สิ่งที่สภาสถาบันพระปกเกล้าได้เสนอไปยังรัฐบาลและฝ่ายค้านนั้น 
สถาบันพระปกเกล้าไม่ได้ เป็นคนทำการพัฒนาประชาธิปไตย หรือการเมืองการปกครองเอง เราเป็นเพียงเวที และชื่อกรรมการก็บอกอยู่แล้ว คือคณะกรรมการศึกษารับฟังความคิดเห็นและทำข้อเสนอเกี่ยวกับการพัฒนา 
ประชาธิปไตย และการเมืองการปกครอง ซึ่งก็แปลว่า ทุกภาคส่วนต้องมากำหนดกันเอง ว่าจะพัฒนาอย่างไร คงไม่ใช่เรื่องรัฐธรรมนูญเรื่องเดียว จะรวมไปถึงการพัฒนาเศรษฐกิจ สังคม และสถาบันพระปกกล้า 
เป็นเพียงฝ่ายเลขานุการให้ เพราะถ้าไม่เป็นเพียงเลขานุการ ก็ไม่จำเป็นต้องตั้งคณะกรรมการทั้ง 50 คน มีที่มาทั้งฝ่ายค้าน และฝ่ายรัฐบาล ทั้งเสื้อเหลือง ทั้งเสื้อแดง ต้องเข้าใจตรงนี้ ว่า เป็นเวทีให้เท่านั้น

โชว์เหรียญ : "น้องเก้" วิภาวรรณ นาคพงษ์ และ"น้องมาย" สิริวิมล ประมงคล โชว์เหรียญเงินและเหรียญทองแดงที่ได้จากการแข่งขันยกน้ำหนักยุวชนชิงแชมป์โลกครั้งที่ 1 ที่เชียงใหม่เมื่อวันที่ 21 พ.ค.ที่ผ่านมา

หลังจบการแข่งขัน "น้องเก้หรือซิ้ม วิภาวรรณ นาคพงษ์ วัย 16 ปี จากร.ร.กีฬาจ.ชลบุรี ชาวพิจิตร ที่คว้า 2เหรียญเงิน กล่าวทั้งน้ำตาว่า ดีใจมากที่ทำได้ขนาดนี้ จริง ๆ 
แล้วแม่อยากให้หนูมีเหรียญในรายการนี้ซึ่งในที่สุดก็ทำให้แม่ได้สำเร็จ ด้านพล.ต.อินทรัตน์ ยอดบางเตยรองประธานสหพันธ์ยกน้ำหนักนานาชาติ 
และ รองประธานสหพันธ์ยกน้ำหนักแห่งเอเชียในฐานะประธานที่ปรึกษาสมาคมยกน้ำหนักเปิดเผยว่าปลื้มใจครับเพราะการแข่งขันรายการนี้ถือว่าจอมพลังเด็กไทยทำผลงานได้ดีในระดับหนึ่งทุกคนไม่มีประสบการณ์ได้เท่านี้ถือว่าเก่งแล้ว

บริษัทสิงห์คอร์เปอเรชั่น จำกัด ร่วมกับออลไทยแลนด์กอล์ฟทัวร์และอาเชี่ยนกอล์ฟทัวร์ จัดการแข่งขันกอล์ฟระดับนานาชาติรายการใหญ่สิงห์พัทยาโอเพ่น 2009ชิงเงินรางวัลรวม 1,500,000 บาท 
โดยจะทำการแข่งขันในระหว่างวันที่ 2 - 5 เม.ย.นี้ที่สนามบูรพากอล์ฟแอนด์รีสอร์ทชลบุรีดำเนินการจัดการแข่งขันโดยบริษัทสปอร์ตแมนเนจเม้นท์กรุ๊ปซึ่งล่าสุดโปรกอล์ฟชื่อดังของไทยและต่างชาติตอบรับเข้าร่วมการแข่งขันกันอย่างล้นหลามและมีการถ่ายทอดสดทางทรูวิชั่นส์ให้แฟนกอล์ฟได้ติดตามกันถึงบ้าน

สำหรับรายการนี้เป็นการจัดการแข่งขันร่วมกันระหว่างออลไทยแลนด์กอล์ฟทัวร์และอาเชี่ยนกอล์ฟทัวร์ โดยนักกอล์ฟที่เข้าร่วมการแข่งขันแบ่งเป็นนักกอล์ฟจากอาเชี่ยนกอล์ฟทัวร์ 60 คนจากออลไทยแลนด์ทัวร์ 50 คน 
ออลไทยแลนด์ชาเลนจ์ 20 คน และนักกอล์ฟรับเชิญอีก 14 คนโดยมีนักกอล์ฟจาก 14 ประเทศสมัครเข้าร่วมการแข่งขันแล้ว โปรชื่อดังที่เข้าร่วมการแข่งขันรายการนี้เช่นลัม ชิ บิง จากสิงค์โปร์ 
เจ้าของแชมป์มาสเตอร์สออฟเอเชียคนล่าสุด,ฟีลิค คาซาส,จูวิค พากุนสันและอันโตนิโอ ลาสคูน่า 3 โปรชื่อดังจากฟิลิปปินส์,ถาวร วิรัตน์จันทร์และธรรมนูญ ศรีโรจน์แชมป์สิงห์มาสเตอร์ปีล่าสุดเป็นต้น 
นอกจากนี้ยังมีรางวัลโฮลอินวัลจาก บริษัท เมอร์เซเดส-เบนซ์ (ประเทศไทย) จำกัด มอบรางวัลรถเบนซ์รุ่น ซี200 คอมเพรสเซอร์ มูลค่า 2,599,000 บาท 
ให้แก่นักกอล์ฟที่สามารถทำโฮลอินวันที่หลุม 17 พาร์ 3 ใน 2 วันสุดท้ายได้เป็นคนแรก และ บริษัท โอ๊คลี่ย์ (ไทยแลนด์) จำกัด มอบกิ๊ฟวอชเชอร์เพื่อแลกซื้อผลิตภัณฑ์โอ๊คลี่ย์มูลค่า 300,000 บาท 
ให้แก่นักกอล์ฟที่สามารถทำโฮลอินวันได้ที่หลุม 11 พาร์ 3 ได้เป็นคนแรก แฟนกอล์ฟที่สนใจสามารถเข้าไปชมการแข่งขันฟรีหรือสามารถติดตามการถ่ายทอดสดการแข่งขันได้ทางทรูวิชั่นส์ ช่องทรูสปอร์ต 2 ได้ในวันที่ 4 - 5 เม.ย.นี้ด้วย

ทนาย : "วันนี้เป็นวันนัดชี้สองสถาน ซึ่งศาลจะกำหนดว่าทนายของคุณศันสนีย์ ซึ่งเป็นแม่ของคุณลีเดีย ศาลก็ได้กำหนดว่าวันนี้นัดชี้สองสถานและก็กำหนดข้อพิพาท และจะนัดสืบโจทก์พยานต่อไป คดีในวันนี้ทางฝ่ายโจทก์มีหมอกฤษฏ์และทนายมา 
ส่วนทางจำเลยทางคุณศันสนีย์มอบให้ทางทนายมา ศาลได้กำหนดประเด็นข้อพิพาท และทางฝ่ายโจทก์คือทางด้านหมอกฤษฏ์มีความประสงค์ที่จะสืบพยาน 14 ปาก ส่วนจำเลยมีความประสงค์จะสืบพยาน 9 ปาก โดยนัดสืบพยานโจทก์ 3 นัดคือเริ่มที่ 21-23 เม.ย. 53 
ส่วนนัดสืบพยานจำเลย 27-30 เม.ย.53 ต่างฝ่ายต่างก็ต้องเอาหลักฐานมาต่อสู้หักล้างกันต่อไป"

"ประเด็นแรกฟ้องของโจทก์ครอบคลุมหรือไม่ ซึ่งเรื่องนี้ศาลจะเป็นคนวินิจฉัยเอง ประเด็นข้อสองคือจำเลยกระทำละเมิดต่อโจทก์หรือไม่ ประเด็นที่สาม คือโจทก์เสียหายและจำเลย จะต้องรับผิดต่อโจทก์หรือไม่เพียงใด โดยที่เราฟ้องคดีนี้ กับค่าเสียหายทั้งหมด 100 ล้านบาท 
ซึ่งทางเราก็ได้นำหาหลักฐานยื่นต่อศาล ว่าจากการที่จำเลยทำการไปนั้นสร้างความเสียหายต่อเราอย่างไร และได้สร้างให้เกิดความเสียหายจริง"

"ความเสียหายคือความเสียหายที่เกิดขึ้นในอนาคต ซึ่งหมอกฤษฏ์ก็อายุยังน้อยอยู่ จากความเสียหายครั้งนี้ คือส่วนที่เรียกร้องค่าเสียหาย คือค่าที่ชดใช้ในค่าเสียหายที่จะเกิดขึ้นในอนาคต ซึ่งเราคาดการณ์ว่ามันจะเกิดขึ้นเพระว่าเราอายุยังน้อย สามารถที่จะประกอบอาชีพได้อีกเยอะ 
แต่เรื่องนี้ศาลจะเป็นผู้วินิจฉัยว่าเรื่องจะเป็นอย่างไร ก็แล้วแต่ดุลยพินิจของศาล"

"ในเรื่องนี้ศาลยังไม่มีการให้ยอมความไกล่เกลี่ย ศาลได้สอบถามในเรื่องของประเด็นการไกล่เกลี่ยกับอีกฝ่ายเหมือนกัน แต่อีกฝ่ายได้แถลงศาลไปว่า คดีมีการฟ้องกันกลับไปกลับมาหลายเรื่อง ซึ่งยังไม่มีเรื่องไหนที่จะสามารถเจรจากันได้ ก็ต้องให้นัดสืบพยานไป 
แต่อย่างไงเราก็ในฐานะที่เราเป็นโจทก์ หากศาลขอให้ความร่วมมือในการไกล่เกลี่ยเราก็ยินดี แต่ถ้าเรื่องพยานหลักฐานเราก็ต้องนำเสนอศาลอย่างเต็มที่ ก็อย่างที่บอกครับ ถ้าเกิดได้มีการเจราจากัน เราก็ยังเปิดอยู่เสมอ 
เราไม่ได้บอกว่าเราจะไม่ไกล่เกลี่ย ทั้งนี้ทั้งนั้นเราต้องมีหลักฐานต้องมีจุดยืนของเราเองนะครับ"

นายณัฐวุฒิ ใสยเกื้อ หนึ่งในแกนนำ นปช. ผู้ดำเนินการจัดงานระดมทุน “14 กุมภา วันแห่งความรักประชาธิปไตย” เปิดเผยว่า งานวันนี้ประสบความสำเร็จอย่างมาก คาดว่าจะได้เงินทุนจากการจำหน่ายบัตรหน้างานไม่ต่ำกว่า 10 ล้านบาท 
ซึ่งจะนำไปเป็นทุนก้อนแรกสำหรับการดำเนินการเคลื่อนไหวจัดชุมนุมใหญ่ที่หน้า ทำเนียบรัฐบาลในวันที่ 24 ก.พ. ในระดับเข้มข้นเกินกว่าที่รัฐบาลจะคาดถึง ส่วนจะยืดเยื้อยาวนานเท่าไหร่นั้นก็ขึ้นอยู่กับสถานการณ์ และท่าทีของรัฐบาลในวันดังกล่าว

สำหรับกรณีที่มี ส.ส.เพื่อไทยบางส่วนแสดงความไม่เห็นด้วย พ.ต.ท.ทักษิณ ร่วมเคลื่อนไหวกับกลุ่มคนเสื้อแดงนั้น ตนอยากจะบอกว่า วันนี้พวกตนคนเสื้อแดงแม้จะอยู่ในพรรคเพื่อไทย แต่การเคลื่อนไหวทั้งหมดไม่ได้ขึ้นกับพรรค 
ดังนั้นแม้จะมีหรือไม่มีทักษิณ หรือพรรคเพื่อไทย พวกตนก็เคลื่อนไหวต่อต้านรัฐบาลอยู่ดี

นายณัฐวุฒิ กล่าวอีกว่า มีความเป็นไปได้ที่ พ.ต.ท.ทักษิณ จะโฟนอินมาร่วมพูดคุยกับคนเสื้อแดงอีกครั้งในวันที่ปิดล้อมทำเนียบรัฐบาล ถ้ามีเสียงเรียกร้องจากประชาชนเป็นจำนวนมาก

เช่นเดียวกับ นายธีระวุธ มารัตน์ เจ้าของร้านทองเยาวราช อ.ขุนหาญ จ.ศรีสะเกษกล่าวว่า การซื้อขายทองตั้งแต่ช่วงปีใหม่จนถึงขณะนี้เงียบเหงามาก เนื่องจากราคาทองคำผันผวนตลอดเวลา ประชาชนไม่ออกมาซื้อเพราะเศรษฐกิจไม่ดี 
ขณะเดียวกันก็ไม่มีคนเอาทองมาขาย เพราะต้นปีที่ผ่านมาประชาชนต่างเทขายไปแล้ว และช่วงนี้เมื่อตนรับซื้อทองจากลูกค้าแล้วจะรีบนำไปขายต่อที่กรุงเทพฯทันที เพราะไม่รู้ว่าราคาทองคำวันรุ่งขึ้นเป็นอย่างไร 
เกรงว่าถ้ารอ 2-3 วัน ราคาทองอาจผันผวนไปอีก ทำให้ขาดทุนเหมือนปีที่แล้ว

ทักษิณ โฟนอิน ผู้ชุมนุมกลุ่มเสื้อแดงที่ชลบุรี เวลา 20.00 น. ที่สนามข้างองค์การบริหารส่วนจังหวัดโดยมีการจัดโต๊ะจีนระดมทุน จำนวน 200 โต๊ะ โต๊ะละสองพันบาท เช่นเวทีเสื้อแดงที่ผ่านๆมาด้วย

นายศักดา นพสิทธิ์ ประธานกลุ่มเสื้อแดงชลบุรี 51 เปิดเผยกับ สำนักข่าว ไอ.เอ็น.เอ็น. ถึงการจัดการชุมนุมกลุ่มเสื้อแดง ที่บริเวณข้างสนาม อบจ.จังหวัดชลบุรี โดยได้เตรียมโต๊ะจีนไว้สองร้อยโต๊ะ เพื่อรองรับสมาชิกเพื่อระดมทุน 
ใช้ในการดำเนินงานโต๊ะละสองพันบาท และยังจัดเตรียมเก้าอี้ไว้รองรับอีกจำนวนหนึ่ง โดยในเวลา 19.00น. นายณัฐวุฒิ ใสยเกื้อ แกนนำ นปช. จะขึ้นปราศรัยกับผู้ร่วมชุมนุม และคาดหมายว่า อดีตนายกฯทักษิณ จะโฟนอิน เข้ามายังเวที เวลาประมาณ 20.00 น. ทั้งนี้ เชื่อว่าจะไม่มีเหตุวุ่นวายใดๆเกิดขึ้น

ผู้สื่อข่าวรายงานว่า เมื่อเวลา 13.00 น. วันนี้ (17 มี.ค.) ที่รัฐสภา นางผุสดี ตามไท เลขานุการคณะกรรมาธิการวิสามัญพิจารณายกร่างข้อบังคับว่าด้วยประมวลจริยธรรม สมาชิกสภาผู้แทนราฎร 
และกรรมาธิการ พ.ศ. แถลงข่าวถึง ความคืบหน้าการยกร่างข้อบังคับประมวลจริยธรรมที่มีจำนวน 32 ข้อว่า ขณะนี้ได้พิจารณาเสร็จสิ้นไปแล้ว 29 ข้อ เนื้อหาหลักที่น่าสนใจ คือ เรื่องจริยธรรมการดำรงตนในครอบครัวและผู้อื่น 
ที่ได้มีการเพิ่มข้อบังคับว่า ส.ส. และกรรมาธิการจะต้องไม่แสดงพฤติกรรมคุกคามหรือระรานทางเพศต่อผู้ใด และจะต้องเป็นแบบอย่างที่ดี ยืนหยัดกล้าทำในสิ่งที่ถูกต้อง ปราศจากการถูกครอบงำและไม่วางตนอยู่ภายใต้การเงิน กฎเกณฑ์ หรือใต้อิทธิพลใด ๆ 
ในการปฏิบัติหน้าที่ ส่วนความผิดแม้ว่าขณะนี้ยังพิจารณาไม่ถึง แต่ก็น่าจะมีบทลงโทษสูงสุด คือ การถูกถอดถอนจากตำแหน่ง ยอมรับว่าเรื่องอย่างนี้ปฏิบัติยากเพราะดูเหมือนเป็นเรื่องปกติของสังคมไทย ไปแล้ว โดยเฉพาะเรื่องชู้สาวที่มีผลต่อการเลื่อนขั้นเลื่อนตำแหน่ง ต่อไปหากมีผู้ที่ทราบเรื่องก็สามารถนำมาร้องเรียนต่อสภาฯได้ ทั้งนี้ ไม่ได้เจาะจงเฉพาะกรณีการละเมิดทางเพศต่อฝ่ายหญิงอย่างเดียวแต่หมายถึงทุก เพศด้วย

ผู้สื่อข่าวรายงานจากรัฐสภาว่า สำนักงานเลขาธิการสภาผู้แทนราษฎร มีหนังสือด่วนที่สุด ที่ สผ 0014 / ผ66 ลงวันที่ 16 มี.ค.นี้ ถึงสมาชิกสภาผู้แทนราษฎร เรื่องการประชุมสภาผู้แทนราษฎร โดยระบุว่า นายชัย ชิดชอบ ประธานสภาผู้แทนราษฎร 
ได้มีคำสั่งเปลี่ยนแปลงระเบียบวาระการประชุมวันที่ 19 มี.ค. ในเวลา 11.00 น. และให้นัดประชุมสภาผู้แทนราษฎร เป็นพิเศษในวันที่ 19 มี.ค. และวันที่ 20 มี.ค. เวลา 09.30 น. ที่รัฐสภา เพื่อพิจารณาญัตติขอเปิดอภิปรายทั่วไปเพื่อลงมติไม่ไว้วางใจนายกรัฐมนตรี 
และรัฐมนตรีเป็นรายบุคคล จึงขอเชิญสมาชิกสภาผู้แทนราษฎรมาประชุมวันดังกล่าว โดยมีระเบียบวาระการประชุมตามที่เสนอมา.

